[Intro]
Jertek, hódoljunk Istennek, a mi Királyunknak.
Jertek, hódoljunk és boruljunk le Krisztus Isten, a mi Királyunk előtt.
Jertek, hódoljunk és boruljunk le maga Krisztus, a mi Királyunk és Istenünk előtt.
[/]
[Psalm 103]
Áldjad én lelkem az Urat! Én Uram Istenem, felmagasztaltattál nagyon.
Ékességbe és fennségbe öltöztél, aki felöltötted a világosságot mint köntöst.
Aki kifeszítette az eget mint sátorponyvát, és befedte a vizekben az Ő hajlékát.
Aki a fellegeket zsámolyául tette, és jár a szeleknek szárnyán.
Aki az Ő angyalait szellemekké teszi, és az Ő szolgáit a tűz lángjává.
Aki a földet biztonságra alapozta; nem rendül az meg mindörökké.
A mélység mint köntös az Ő öltözete; a hegyek fölött is vizek állanak.
Haragod elől menekülnek, mennydörgésed hangjától megriadnak.
Hegyek emelkednek, és völgyek szállnak alá a helyre, amelyet megalapoztál nekik.
Határt vontál meg, amelyet át nem hágnak, és nem térnek vissza, hogy elborítsák a földet.
Aki kibocsátja a forrásokat a medrekbe; a hegyek között haladnak el a vizek.
Megitatják a mezők minden állatait, a vadszamarak is eloltják szomjúságukat.
Melléjük telepednek az ég madarai; a sziklák közül hangot adnak.
Aki megöntözi a hegyeket az Ő hajlékából; a Te munkáidnak gyümölcséből megelégíttetik a föld.
Aki füvet sarjaszt az állatoknak, és növényeket az emberek szolgálatára, hogy kenyeret termeljenek a földből, és bort, mely megvidámítja az embernek szívét, hogy orcája ragyogjon az olajtól, és a kenyér erősítse az embernek szívét.
Megelégíttetnek a völgy fái, a Libanon cédrusai, amelyeket elültettél.
Madarak fészkelnek ott, a gémek hajléka uralkodik közöttük.
A magas hegyek a szarvasoknak, a szikla pedig a nyulaknak menedéke.
Teremtett holdat időszakok jelzésére; a nap megismerte a maga lenyugvását.
Sötétséget szerzett és éjszaka lett; és járnak abban az erdőnek minden vadjai; oroszlánkölykök, melyek ragadozásra vágynak és Istentől várják eledelüket.
Felkelt a nap és összegyűlnek, és hajlékaikban elnyújtóznak.
Kimegy az ember az ő dolgára és az ő munkájára napestig.
Mily nagyok a Te műveid, Uram! Mindeneket bölcseségben teremtettél; megtelt a föld a Te alkotásaiddal.
Ez a tenger nagy és terjedelmes; abban csúszómászók vannak, melyeknek nincsen száma, apró állatok nagyokkal együtt.
Hajók járnak ott; sárkány, melyet arra terem tettél, hogy játszadozzék benne.
Mindenek Tereád várnak, hogy megadd eledelüket alkalmas időben; amikor megadod nekik, ők összegyűlnek.
Amikor megnyitod kezedet, a mindenség megtelik jósággal; amikor elfordítod orcádat, megrendülnek.
Elveszed lelküket, és kimúlnak, és visszatérnek a porba.
Kibocsátod a Te Lelkedet, és megújulnak, és újjá teszed a föld színét.
Legyen az Úrnak dicsősége mindörökké; örvendezzék az Úr az Ő műveiben.
Aki letekint a földre és megremegteti azt; aki megérinti a hegyeket és füstölögnek azok.
Énekelek az Úrnak életemben, zengedezek az én Istenemhez, amíg csak vagyok.
Kedves legyen Őelőtte az én beszédem, én pedig örvendezem az Úrban.
Vesszenek el a földről a bűnösök és a törvényszegők, hogy ne legyenek többé.
Áldjad én lelkem az Urat.

A nap megismerte a maga lenyugvását. Sötétséget szerzett, és éjszaka lett.
Mily nagyok a Te műveid. Uram! Mindeneket bölcseségben teremtettél.

Dicsőség az Atyának és Fiúnak és Szent Léleknek, most és mindenkor és mindörökön örökké. Ámin.
Alleluja, alleluja, alleluja! Dicsőség Néked, Isten.
Alleluja, alleluja, alleluja! Dicsőség Néked, Isten.
Alleluja, alleluja, alleluja! Dicsőség Néked, Isten.
[/]
[Litany of Peace]
[P]Békességben könyörögjünk az Úrhoz.
[R]    Uram irgalmazz.

[P]A fentről való békességért és lelkünk üdvösségéért könyörögjünk az Úrhoz.
[R]    Uram irgalmazz.

[P]Az egész világ békéjéért, Isten szent egyházainak jólétéért, és a mindenek egyesüléséért könyörögjünk az Úrhoz.
[R]    Uram irgalmazz.

[P]Ezért a szent hajlékért és azokért, akik abba hittel, áhítattal és isteni félelemmel járnak, könyörögjünk az Úrhoz.
[R]    Uram irgalmazz.

[P]Az istenfélő és igazhitű kereszténykért könyörögjünk az Úrhoz. 
[R]    Uram irgalmazz.

[P]Főpásztorunkért N.-ért, a tisztes papságért, a Krisztusban szolgáló diakónusok rendjéért, az egész egyházi rendért és a népért könyörögjünk az Úrhoz.
[R]    Uram irgalmazz.

[P]Ezért a városért, minden városért és vidékért, és mindazokért, akik azokban hittel élnek, könyörögjünk az Úrhoz.
[R]    Uram irgalmazz.

[P]A levegő kedvező változásáért, a föld gyümölcseinek bőségéért és békés időkért könyörögjünk az Úrhoz.
[R]    Uram irgalmazz.

[P]A hajózókért, úton levőkért, betegekért, szenvedőkért, foglyokért és ezek megváltásáért könyörögjünk az Úrhoz.
[R]    Uram irgalmazz.

[P]Hogy mentsen meg minket minden bánattól, haragtól, veszedelemtől és szükségtől, könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást, és egész életünket Krisztus Istenünknek ajánljuk.
[R]    Uram irgalmazz.

[P]Mert Téged illet minden dicsőség, tisztelet és hódolat, az Atyát és Fiút és Szent Lelket, most és mindenkor és mindörökkön örökké.
[R]    Ámin.
[/]
[Blessed Is the Man]
Boldog az a férfiú, aki nem jár a gonoszok tanácsában.
Alleluja, alleluja, alleluja.
Mert ismeri az Úr az igazak útját, és a gonoszok útja elvész.
Alleluja, alleluja, alleluja.
Szolgáljatok az Úrnak félelemben, és örvendezzetek Néki rettegésben.
Alleluja, alleluja, alleluja.
Boldogok mindazok, akik Őbenne bíznak.
Alleluja, alleluja, alleluja.
Kelj föl, Uram, ments meg engem, én Istenem.
Alleluja, alleluja, alleluja.
Az Úré az üdvözítés, és a Te népeden a Te áldásod.
Alleluja, alleluja, alleluja.
Dicsőség az Atyának és Fiúnak és Szent Léleknek.
Alleluja, alleluja, alleluja.
Most és mindenkor és mindörökön örökké. Ámin.
Alleluja, alleluja, alleluja.
Alleluja, alleluja, alleluja! Dicsőség Néked, Isten.
Alleluja, alleluja, alleluja! Dicsőség Néked, Isten.
Alleluja, alleluja, alleluja! Dicsőség Néked, Isten.
[/]
[Little Litany]
[P]Újra meg újra békességben könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást és egész életünket Krisztus Istenünknek ajánljuk.
[R]    Néked Uram.

[P]Mert Tied a hatalom és Tied az Ország és az erő és a dicsőség, az Atyáé és Fiúé és Szent Léleké, most és mindenkor és mindörökkön örökké.
[R]    Ámin.
[/]
[Lord I Call]
[I](%. hang)
[R]Uram, Tehozzád kiáltottam, hallgass meg engem.
Hallgass meg engem, Uram.
Uram, Tehozzád kiáltottam, hallgass meg engem.
Figyelj föl könyörgésem hangjára, midőn Tehozzád kiáltok.
Hallgass meg engem, Uram.
Igazodjék fel az én imádságom, mint a tömjénfüst, a Te színed elé; kezeimnek fölemelése esti áldozat legyen.
Hallgass meg engem, Uram.
[/]
[Lord I Call Verses]
10. Vezesd ki a tömlöcből az én lelkemet, hogy magasztaljam a Te nevedet.
9. Körülvesznek engem az igazak, amikor majd jót teszel velem.
8. A mélységből kiáltottam Hozzád, Uram. Uram, hallgasd meg az én hangomat.
7. Legyenek füleid figyelmesek könyörgésem hangjára.
6. Ha számba veszed a törvényszegéseket, Uram, Uram, ki állhat meg Előtted? De Tenálad van a könyörület.
5. A Te nevedért vártalak, Uram; várta a lelkem a Te igédet; reménykedett az én lelkem az Úrban.
4. A reggeli őrségváltástól az éjszakáig, a reggeli őrségváltástól reménykedjék Izrael az Úrban.
3. Mert az Úrnál van az irgalom, és nagy Őnála a szabadítás, és Ő szabadítja meg Izráelt annak minden vétkeitől.
2. Dicsérjétek az Urat minden nemzetek, magasztaljátok Őt minden népek.
1. Mert nagy volt az Ő irgalma mirajtunk, és az Ő igazsága mindörökké megmarad.
Dicsőség az Atyának és Fiúnak és Szent Léleknek.
Most és mindenkor és mindörökön örökké. Ámin.
[/]
[Joyful Light]
[I]Bemenet a tömjénezővel.
[P]Bölcsesség! Emelkedjetek fel!

[R]Derűs világossága a szent és bolodog és halhatatlan mennyei Atya isteni dicsőségének, Jézus Krisztus! Eljövén a napnak lenyugvásához, és látván az esteli fényt, imádjuk az Atyát, a Fiút és a Szent Lelket. Mert Te méltó vagy, hogy minden időben szent hangon énekeljünk Tenéked, Isten Fia, ki éltet adsz a világnak, miért is ez a világ dicsőít Téged.
[/]
[Prokeimenon]
[I](6. hang)
[R]Az Úr uralkodik, ékességbe öltözött.
Hatalomba öltözött az Úr, és körülövezte magát.
És megerősítette a földkerekséget, amely nem rendül meg.
A Te házadat illeti szentség, Uram, napok hosszáig.
[/]
[Triple Litany]
[P]Mondjuk mindnyájan, teljes lelkünkből és teljes elménkből, mondjuk:
[R]    Uram irgalmazz.

[P]Mindenható Urunk, atyáinknak Istene, könyörgünk Hozzád, hallgass meg és irgalmazz.
[R]    Uram irgalmazz.

[P]Irgalmazz nékünk, Isten, a Te nagy irgalmasságod szerint, könyörgünk Hozzád, hallgass meg és irgalmazz.
[R]    Uram irgalmazz. Uram irgalmazz. Uram irgalmazz.

[P]Könyörgünk még szentséges atyánkért, N. metropiltánkért és Krisztusban egész testvériségünkért.
[R]    Uram irgalmazz. Uram irgalmazz. Uram irgalmazz.

[P]Könyörgünk még istenoltalmazta hazánkért, annak kormányáért és hadseregéért.
[R]    Uram irgalmazz. Uram irgalmazz. Uram irgalmazz.

[P]Könyörgünk még testvéreinkért: papokért, szerzetespapokért, és Krisztusban egész testvériségünkért.
[R]    Uram irgalmazz. Uram irgalmazz. Uram irgalmazz.

[P]Könyörgünk még e szent hajlék boldog és magasztos alapítóiért, és minden eddig elhunyt atyáinkért és testvéreinkért, és az itt és mindenütt nyugovó igazhitűekért, a hitért és hazáért elesettekért.
[R]    Uram irgalmazz. Uram irgalmazz. Uram irgalmazz.

[P]Könyörgünk még Isten szolgáinak, e szent egyház tagjainak kegyelembefogadásáért, életéért, békességéért, egészségéért, megváltásáért, meglátogatásáért, bűneinek bocsánatáért és elengedéséért.
[R]    Uram irgalmazz. Uram irgalmazz. Uram irgalmazz.

[P]Könyörgünk még azokért, akik ebbe a szent és tiszteletreméltó hajlékba gyümölcsöket hoznak és jót cselekesznek, akik itt fáradoznak, énekelnek, és a körülálló népért, mely várja a Te nagy és bőséges irgalmadat.
[R]    Uram irgalmazz. Uram irgalmazz. Uram irgalmazz.

[P]Mert irgalmas és embereket szerető Isten vagy, és Néked dicsőséget zengünk, az Atyának és Fiúnak és Szent Léleknek, most és mindenkor és mindörökkön örökké.
[R]    Ámin.
[/]
[Vouchsafe O Lord]
[R]Add Urunk, hogy ez estén, minden bűntől megőrizzük magunkat. Áldott vagy Te Urunk, atyáinknak Istene, dicséretes és dicsőséges a Te neved mindörökké. Ámin. Legyen Uram a Te kegyelmed rajtunk, amint Tebenned bíztunk. Áldott vagy Te, Urunk, taníts meg minket a Te igazságidra. Áldott vagy Te Uralkodó, oktass bennünket a Te igazságidra. Áldott vagy Te Szent, világosíts meg minket a Te igazságiddal. Uram a Te kegyelmed örökké, kezeid munkáit meg ne vesd. Téged illet a dicséret, Téged illet az ének, Téged illet a dicsőség, Atya és Fiú és Szent Lélek most és mindenkor és mindörökkön örökké. Ámin.
[/]
[Litany of Supplication]
[P]Teljesítsük esti könyörgésünket az Úrnak.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Hogy az egész est tökéletes, szent, békeséges és bűntelen legyen, kérjük az Úrtól.
[R]    Add meg Uram.

[P]A béke angyalát, hűséges vezetőt, lelkünk és testünk őrizőjét kérjük az Úrtól.
[R]    Add meg Uram.

[P]Bűneink és vétkeink bocsánatát és elengedését kérjük az Úrtól.
[R]    Add meg Uram.

[P]Lelkünk számára jókat és hasznosakat, és békét a világnak kérjünk az Úrtól.
[R]    Add meg Uram.

[P]Hogy életünk hátralévő idejét békességben és bűnbánatban tölthessük el, kérjük az Úrtól.
[R]    Add meg Uram.

[P]Hogy életünket keresztény módon, fájdalom nélkül, tisztességesen és békességesen fejezhessük be, és arról Krisztus félelmetes ítélőszéke előtt jól adhassunk számot, kérjük az Úrtól.
[R]    Add meg Uram.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást és egész életünket Krisztus Istenünknek ajánljuk.
[R]    Néked Uram.

[P]Mert jóságos és embereket szerető Isten vagy, és Néked dicsőséget zengünk, az Atyának és Fiúnak és Szent Léleknek, most és mindenkor és mindörökkön örökké.
[R]    Ámin.

[P]Békesség mindnyájatoknak.
[R]    És a te lelkednek.

[P]Fejünket hajtsuk meg az Úrnak.
[R]    Néked Uram.

[P]Urunk Istenünk, aki meghajlítottad az egeket, és az emberi nem üdvözítése végett alászállottál, tekints le a Te szolgáidra és a Te örökségedre. Mert Néked, a félelmetes és embereket szerető Bírónak hajtottak fejet és vetették alá nyakukat a Te szolgáid, nem emberi segítséget várva, hanem a Te irgalmadat és üdvözítésedet áhitva; kiket is oltalmazz minden időben és ezen az estén és a közelgő éjszakában is minden ellenségtől, minden ellenséges ördögi cselekvéstől, hívságos gondolatoktól és gonosz emlékezésektől.

[P]Legyen áldott és dicsőített a Te Országod hatalma, az Atyáé és Fiúé és Szent Léleké, most és mindenkor és mindörökkön örökké.
[R]    Ámin.
[/]
[Now Lettest]
[R]Most bocsásd el Uram a Te szolgádat a Te igéd szerint békességben, mert látták szemeim a Tőled küldött Üdvözítőt, kit rendeltél minden népek színe elé, Világosságul a pogányoknak megvilágosítására és dicsőségül a Te népednek, Izraelnek.
[/]
[Trisagion]
[R]Szent Isten, Szent Hatalmas, Szent Halhatatlan, irgalmazz nekünk.
Szent Isten, Szent Hatalmas, Szent Halhatatlan, irgalmazz nekünk.
Szent Isten, Szent Hatalmas, Szent Halhatatlan, irgalmazz nekünk.

Dicsőség az Atyának és Fiúnak és Szent Léleknek most és mindenkor és mindörökkön örökké. Ámin.

Szentséges Háromság irgalmazz nekünk, Urunk könyörülj a mi bűneinken, Uralkodónk bocsásd meg törvényszegéseinket, Szent keresd fel, és gyógyíts meg a mi betegségeinket a Te nevedért.

Uram irgalmazz. Uram irgalmazz. Uram irgalmazz.
Dicsőség az Atyának és Fiúnak és Szent Léleknek most és mindenkor és mindörökkön örökké. Ámin.

Mi Atyánk, ki a mennyekben vagy, szenteltessék meg a Te neved, jöjjön el a Te Országod, legyen meg a Te akaratod, miképpen a Mennyben, úgy a földön is. Mindennapi kenyerünket add meg nekünk ma, és bocsásd meg vétkeinket, miképpen mi is megbocsátunk az ellenünk vétkezőknek, és ne vígy minket kísértésbe, de szabadíts meg a gonosztól.
[P]Mert Tied az Ország és a hatalom és a dicsőség, az Atyáé és Fiúé és Szent Léleké, most és mindenkor és mindörökkön örökké.
[R]    Ámin.
[/]
[Dismissal]
[P]Bölcsesség!
[R]    Adj áldást.

[P]Áldott legyen Krisztus, a mi Istenünk, aki van, mindig, most és mindenkor és mindörökkön örökké.
[R]    Ámin. Erősítsd meg, Isten a szent orthodox hitet és orthodox keresztényeket mindörökre.

[P]Istennek Szentséges Szülője, ments meg minket.
[R]    Aki a keruboknál tiszteltebb és a szeráfoknál hasonlíthatatlanul dicsőbb vagy, aki az Isten Igét sérületlenül szülted, Istennek valóságos Szülője, Téged magasztalunk.

[P]Dicsőség Néked, Krisztus Istenünk, a mi Reménységünk, dicsőség Néked.
[R]    Dicsőség az Atyának és Fiúnak és Szent Léleknek most és mindenkor és mindörökkön örökké. Ámin.
[R]    Uram irgalmazz. Uram irgalmazz. Uram irgalmazz. Adj áldást, atyánk.

[P]Halottaiból feltámadt Krisztus igaz Istenünk, az Ő tisztaságos Anyjának, a szent, dicsőséges és dicséretes apostoloknak, szent N-nek (akié a templom) és szent N-nek (akinek az ünnepe van), szent és igaz istenősöknek, Joákimnak és Annának és minden szenteknek közbenjárásai által, irgalmazzon nekünk és mentsen meg minket, mint jóságos és embereket szerető.
[R]    Ámin.

[P]Szentatyáink imái által Jézus Krisztus Istenünk könyörülj rajtunk és üdvözíts minket.
[R]    Ámin.
[/]
