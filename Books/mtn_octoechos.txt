[Tone 1]
[1ST]
[T1]A Te sírodat őrizvén a katonák, Üdvözítő, * holttá váltak a megjelent angyalnak fényétől, * ki az asszonyoknak a feltámadást hirdette. * Téged dicsőítünk, az enyészet Lerontóját; * Teelőtted leborulunk, * a sírból feltámadt, egyedüli Istenünk előtt.
[D][T1]A keresztre önként szegeztetvén, ó Könyörületes, * és a sírba helyeztetvén mint halandó, ó Életetadó, * összetörted haláloddal a halál hatalmát, ó Hatalmas; * mert Tőled rettentek meg az alvilág kapuőrei, * Te támasztottad fel magaddal az időtelen időktől elhunytakat, * mint egyedülvaló Emberszerető.
[M][T1]Isten Anyjának ismerünk mindannyian Téged, * ki a szülés után is valóban Szűz maradtál; * szeretettel folyamodunk jóságodhoz, * mert Te vagy az oltalmunk minékünk bűnösöknek, * Te vagy a mi menekvésünk a kísértésekben, * ó egyedülvaló Feddhetetlen.
[/]
[2ST]
[T1]Asszonyok a sírhoz mentek korán kelve, * és az angyal jelenését látván megrettentek; * a sírbolt életet sugározott, * és a csoda ámulattal töltötte el őket. * Elmenvén ezért, hirdették a tanítványoknak a feltámadást: * Leigázta Krisztus az alvilágot, * mint egyedül erős és hatalmas, * és magával felkeltette az enyészetben lévőket, * feloldván a kárhozat félelmét a keresztnek erejével.
[D][T1]A keresztre szegeztettél ó mindenek Élete, * s a holtakhoz számláltattál halhatatlan Urunk; * feltámadtál harmadnapra Üdvözítő, * s felkeltetted Ádámot az enyészetből. * Ezért a Mennyei Hatalmak így kiáltottak Hozzád ó Életetadó: * Dicsőség a szenvedéseidnek Krisztus, * dicsőség a feltámadásodnak, * dicsőség a leereszkedésednek, egyedülvaló Emberszerető.
[M][T1]Ó Mária, megszentelt edénye az Uralkodónak, * kelts fel minket, kik az ádáz csüggedésnek, * vétkeknek és gyötrelmeknek örvényébe estünk; * mert Te vagy a bűnösöknek üdvössége, * segedelme és hatalmas pártfogója, * és megmented a Te szolgáidat.
[/]
[YPA]
A latornak bűnbánata a Paradicsomot szerezte, a kenetvivők sírása az örömet jelentette; mert feltámadtál ó Krisztus Isten, megadva a világnak a nagy irgalmat.
[/]
[GRD]
[T1]Gyötrődésemben hallgasd meg fájdalmamat, Uram, * Tehozzád kiáltok.
A pusztaságban élőknek szüntelen az istenszeretete, * mert kívül vannak a hívságos világon.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lelket tisztelet és dicsőség illeti, * amiképpen az Atyát és a Fiút; * énekeljünk ezért a Háromság egyeduralmának.

Törvényeid hegyeire emeltél fel engem; * tégy erények által tündöklővé, Isten, hogy dicsérjelek Téged.
Jobb kezeddel befogadván engemet ó Ige, * őrizz és oltalmazz, nehogy a bűn lángja megégessen engem.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek által megújhodik az egész teremtés, * visszatérve első állapotába; * mert Ő egyhatalmú az Atyával és az Igével.

Amikor mondották nékem: * az Úr tornácaiba megyünk, * vigadott a lelkem, * s együtt örvend a szívem.
Dávid házán nagy a félelem, * mert ott felállítják a trónokat, * és megítéltetnek * a föld minden törzsei és nyelvei.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Léleknek méltó és kell felajánlani: * tiszteletet, hódolatot, dicsőséget és hatalmat, * amiként az Atyának és a Fiúnak; * mert Egység a Háromság a természet szerint, * de nem a személyekben.
[/]
[PRK]
[T1]Most fölkelek, — ezt mondja az Úr, — szabadítására kelek annak, aki áhítozik utána.
Az Úr beszédei tiszta beszédek.
[/]
[OD1]
[T1]A Te győzedelmes jobbod Istenhez méltóan erőben megdicsőült; * mert az törte meg mint hatalmas az ellenségeket, ó Halhatatlan, * új utat nyitva az Izraelitáknak a tenger mélyében.
Aki hajdan tisztaságos kezeiddel, isteni munkálkodással, porból alkottál meg engem, kezeidet kitártad a kereszten, visszahívva a földből a megromlott testemet, amelyet a Szűztől öltöttél magadra.
Eltűrte a meghalást érettem, és lelkét a halálnak adja át, ki isteni ihletéssel lelket helyezett belém, és feloldva azt az örök bilincsektől, és magával feltámasztva, megdicsőítette enyészetlenséggel.
[M]Örvendezz, kegyelemnek forrása; örvendezz, ó mennyei lépcső és kapu; örvendezz, arany szövétnek és kehely, és érintetlen hegy, aki az életetadó Krisztust szülted a világnak.
[/]
[OD3]
[T1]Ki egyedül ismered a halandók lényének erőtelenségét, * és azt együttérzőn magadra öltötted, * övezz körül engem magasból való erővel, * hogy kiáltsam Hozzád: * Szent a Te tisztaságos dicsőségednek lelkes temploma, ó Emberszerető.
Aki nékem Istenem vagy, ó Jóságos, könyörültél rajtam az elesetten, és énhozzám alászállni kegyeskedtél, s fölemeltél a keresztrefeszítésed által, hogy kiáltsam Hozzád: Szent a dicsőségnek Ura, aki jóságában sejthetetlen.
Aki lényed szerint magad vagy az Élet, ó Krisztus, és mint együttérző Isten, felöltöttél engem a megromlott embert, alászállva a halál porába Uram, széttörted a halandóság kényszerét, s harmadnapra feltámadván, a holtakat enyészetlenségbe öltöztetted.
[M]Istent foganva méhedben a Szentséges Lélektől, ó Szűz, megégetlen maradtál; mert az égő s el nem égő csipkebokor, a törvényhozó Mózesnek világosan megjelentett Téged, aki az elbírhatatlan tüzet befogadtad.
[/]
[OD4]
[T1]Az isteni kegyelemtől beárnyékolt hegynek értve Téged, * látnoki szemével Habakuk megjövendölte, * hogy Tőled jő Izráelnek Szentje, * a mi üdvösségünkre és megújhodásunkra.
Kicsoda a Szabaditó, ki az Édenből érkezett, tövisből való koszorút visel, vérvörös az öltözete, és a keresztfán függ? Izráelnek Szentje Ő, a mi üdvösségünkre és megújhodásunkra.
Lássad engedetleneknek népe, és szégyenülj meg: kinek mint gonosztevőnek keresztrefeszítését Pilátustól esztelenül követelted, lerontotta a halál hatalmát, és Istenhez méltó módon feltámadt a sírból.
[M]Az Élet fájának ismertünk meg Téged, ó Szűz, mert Belőled a halandók számára nem halálthozó gyümölcs sarjadt, hanem az örök életnek élvezete, a mi üdvösségünkre, kik dicsérünk Téged.
[/]
[OD5]
[T1]Aki eljöveteled fényével megvilágosítottad, * és kereszted által derűssé tetted a világ határait, ó Krisztus, * világosítsd meg az istenismeret fényével azok szívét, * akik igaz hittel magasztalnak Téged.
A bárányok nagy Pásztorát és Urát, a zsidók a kereszt fájával megölték; Ő azonban mint juhait, az alvilág eltemetett halottait, megmentette a halálnak hatalmából.
Kereszteddel békességet jelentve, s a foglyoknak elengedést hirdetve: ó Üdvözítőm, a hatalmon lévőt megszégyenítetted, Krisztus, s mezítelen nincstelenné tetted, isteni feltámadásod által.
[M]A hittel könyörgők kéréseit ne vesd el, ó fölöttébb Magasztalt, hanem fogadd és vezesd azokat Fiadhoz és Istenhez, az egyetlen Jótevőhöz, Tisztaságos; mert Te vagy az oltalmazónk.
[/]
[OD6]
[T1]Körülvett bennünket feneketlen mélység; * nincsen szabadítónk, * a leölésre szánt juhok közé számláltattunk. * Üdvözítsd a népedet Istenünk, * mert Te vagy az erőtlenek ereje és fölemelkedése.
Az elsőként teremtettnek vétke által, súlyosan megsebesültünk Urunk, meggyógyultunk pedig a Te sebed által, amelyet érettünk szenvedtél el Krisztus; mert Te vagy az erőtlenek ereje és fölemelkedése.
Fölvezettél bennünket az alvilágból Urunk, leigázva a mindent felfaló fenevadat Mindenható, hatalmaddal megtörve annak erejét; mert Te vagy az élet és a világosság és a feltámadás.
[M]Örvendeznek Benned ó Hajadon, nemzetségünk ősszülői, mert Általad az Édennek részesei lettek, melyet egykor engedetlenségük miatt elvesztettek; mert tiszta vagy Te a szülés előtt és utána.
[/]
[KNT]
[T1]Feltámadtál a sírból mint Isten dicsőséggel, * és a világot is feltámasztottad, * és a halandó lények mint Istent magasztalnak Téged. * A halál megsemmisült, és Ádám ujjong, ó Uralkodónk; * Éva pedig megváltva immár bilincseitől, * örvendezik így kiáltva Hozzád: * Te vagy a Krisztus, * ki mindeneknek megadod a feltámadást.
[/]
[IKS]
A harmadnapon Feltámadottat magasztaljuk, mint a mindenható Istent, aki összezúzta az alvilág kapuit, és az időtlen időktől elhunytakat felkeltette a sírból; ki megjelent a kenetvivőknek, amiként Őnéki tetszett, és először nekik mondta: Örvendjetek! s az apostoloknak örömet hirdetett, mint egyedülvaló Életetadó. Ezért az asszonyok hittel viszik hírül a tanítványoknak a győzelem jeleit. Az alvilág felsóhajt, és a halál kesereg, és a világ vígadozik, és mindenek együtt örvendeznek. Mert Te adtad meg, ó Krisztus, mindeneknek a feltámadást.
[/]
[OD7]
[T1]Eszmei tűzkemencének tartunk Téged mi hivők, * ó Istennek Szülője; * mert amiként a fölöttébb Magasztalt megmentette a három ifjút, * engem is mint egész embert újjáalkotott méhedben, * atyáinknak magasztalt és fölöttébb dicsőséges Istene.
Megborzadt a föld, elrejtőzött a napvilág, és elsötétült a világosság, kettészakadt a templomnak isteni kárpitja, a sziklák pedig megrepedeztek, mert keresztre függesztetett az Igaz, atyáinknak magasztalt és fölöttébb dicsőséges Istene.
Mintegy gyámoltalanná lettél Te, és megsebzett a halottak között, önként és érettünk, ó fölöttébb Magasztalt, s mindnyájunkat megszabadítottál, és hatalmas kezeddel feltámasztottál, atyáinknak magasztalt és fölöttébb dicsőséges Istene.
[M]Örvendezz, örökéletű folyónak forrása; örvendezz, gyönyörnek Paradicsoma; örvendezz, hívőknek védőfala; örvendezz, házasságot nem ismerő; örvendezz, egész világ öröme, aki által felkelt nékünk atyáinknak magasztalt és fölöttébb dicsőséges Istene.
[/]
[OD8]
[T1]Izraelnek ifjai az égő kemencében, * miként az ércolvasztóban, * az istenfélelem szépségével, * az aranynál is tisztábban tündököltek mondván: * Áldjátok minden teremtmények az Urat, * dicsérjétek és magasztaljátok mindörökké.
Ki akaratoddal mindeneket cselekszel, s még a halál árnyékát is örök életté átalakítod a Te szenvedésed által Istennek Igéje, minden teremtmények Téged szüntelenül, mint U rat dicsérünk és magasztalunk mindörökké.
Te rontottad le, ó Krisztus, a romlást és a nyomorúságot, az alvilág kapujában és erődítményeiben, feltámadva harmadnap a sírból. Minden teremtmények Téged szüntelenül, mint Istent dicsérnek és magasztalnak mindörökké.
[M]Aki magtalanul és természetfelettien, az isteni fényből szülte Krisztust, a legdrágább Igazgyöngyöt, Őt dicsérjük mondván: Áldjátok minden teremtmények az Urat, dicsérjétek és magasztaljátok mindörökké.
[/]
[OD9]
[T1]Tisztaságos szülésednek előképét * a lángoló s el nem égő csipkebokor mutatta meg; * kérünk Téged, * oltsd el most a kísértéseknek ellenünk vadul égő kemencéjét, Istennek Szülője, * hogy szüntelen magasztaljunk Téged.
Ó hogyan is menthette föl a törvénytelen és engedetlen, és gonoszságot forraló nép a hitvány gonosztevőt, és hogyan ítélhette keresztre az Igazt, a dicsőség Királyát! Méltóképpen Őt magasztaljuk.
Üdvözítő, feddhetetlen Bárány, aki elvetted a világ bűnét, Téged dicsőítünk, a harmadnapon Feltámadottat, az Atyával és Isteni Lelkeddel, és a dicsőség Királyának hirdetve, magasztalunk Téged.
[M]Üdvözítsd a Te népedet Urunk, melyet drága véreddel szereztél; ajándékozz erőt az igazhitű keresztényeknek az ellenség ellen, és jutalmazd Egyházadat békeséggel ó Emberszerető, Isten Szülőjének közbenjárásai által.
[/]
[PRS]
[T1]Magasztaljuk a megváltó szenvedéseidet Krisztus, * és dicsőítjük feltámadásodat.
Aki a keresztet elszenvedted, * és a halált megszüntetted, * és halottaidból feltámadtál, * tedd békéssé életünket Urunk, * mint egyedül Mindenható.
Ki az alvilágot leigáztad, * s az embert feltámasztottad, * a feltámadásod által Krisztus, * méltass minket arra, * hogy tiszta szívvel dicsérjünk és dicsőítsünk Téged.
Isteni leereszkedésedet dicsérve, * magasztalunk Téged Krisztus. * A Szűztől születtél, * s nem váltál el az Atyától; * mint Ember szenvedtél, * és önként vállaltad a keresztet; * feltámadtál a sírboltból, * mint palotából kilépve, * hogy üdvözítsd a világot. * Urunk, dicsőség Néked.
Midőn a kereszt fájára szegeztettél, * megsemmisült az ellenség hatalma, * a teremtés megremegett a Te félelmedben, * és az alvilágot leigázta a Te hatalmad; * a holtakat feltámasztottad a sírból, * s a latornak megnyitottad a Paradicsomot. * Krisztus Istenünk, dicsőség Néked.
Zokogva és sietséggel * jöttek a sírodhoz a tisztes asszonyok, * és a sírboltot nyitva találván, * és megtudván az angyaltól az újszerű és különös csodát, * jelentették az apostoloknak, * hogy feltámadott az Úr, * megadva a világnak a nagy irgalmat.
[D][T1]Szenvedéseid isteni sebeinek hódolunk ó Krisztus Isten, * és a Sionon való uralkodói szertartásnak, * mely az idők teljében ment végbe, * az isteni jelenésed által; * mert a sötétben alvókat megvilágosítottad ó Igazságnak Napja, * vezérelve őket az alkony nélküli világosság felé. * Urunk, dicsőség Néked.
[/]
[Tone 2]
[1ST]
[T2]A nemes lelkű József, * levéve a keresztfáról szeplőtelen Testedet, * tiszta gyolccsal és illatokkal beborítván azt, * és eltemetvén új sírba helyezte el. * De Te Urunk, harmadnapon feltámadtál, * megadva a világnak a nagy irgalmat.
[D][T2]A kenetvivő asszonyokhoz, * így szólott a Sírhoz szállott angyal: * Halottaknak valók a kenetek, * Krisztus pedig az enyészettől idegennek bizonyult. * Ezért így kiáltsatok: * Feltámadt az Úr, * megadva a világnak a nagy irgalmat.
[M][T2]Fölöttébb dicsőített vagy, Isten Szűz Szülője; * magasztalunk Téged, * mert Fiad keresztje által legyőzetett az alvilág, * és a halál meghalt; * holttá válva feltámadtunk, * és az életre méltóvá lettünk; * elnyertük a Paradicsomot, * ősi gyönyörűségünket; * amiért is hálát adva, * dicsőítjük mint hatalmast a mi Krisztus Istenünket, * az egyedül Nagyirgalmút.
[/]
[2ST]
[T2]A sír kövét lepecsételni nem akadályoztad meg, * s feltámadván megadtad a hit szikláját mindeneknek. * Urunk, dicsőség Néked.
[D][T2]Tanítványaidnak kara együtt vigad a kenetvivő asszonyokkal, * mert azokkal közös ünnepet ünnepel, * a Te feltámadásod dicsőségére és tiszteletére. * Velük együtt mi is így kiáltunk Hozzád: * Embereket szerető Urunk, * add meg a Te népednek a nagy irgalmat.
[M][T2]Fölöttébb áldott vagy, Isten Szűz Szülője, * mert a Tőled Megtestesült által, * rabbá lett az alvilág, * Ádám visszahívatott, * elpusztult az átok, * Éva felszabadult, * halottá lett a halál, * mi pedig életre keltünk. * Ezért magasztalva így kiáltunk: * Áldott vagy Te, Krisztus Istenünk, * ki mindezt így akartad, dicsőség Néked.
[/]
[YPA]
A kínszenvedés után az asszonyok, kik a sírhoz járultak, hogy megkenjék testedet ó Krisztus Istenünk, angyalokat láttak a sírboltban s megrettentek; mert hallották szózatukat, hogy feltámadott az Úr, megadva a világnak a nagy irgalmat.
[/]
[GRD]
[T2]Az égre emelem szívem tekintetét. * Tehozzád ó Üdvözítő; * üdvözíts engem * a Te megvilágosításoddal.
Irgalmazz nekünk, kik sokat vétkeztünk Ellened minden órában, * ó én Krisztusom, * és adj módot végünk előtt, * hogy megtérjünk Hozzád.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek uralkodik, * megszenteli és mozgatja a teremtést; * mert Isten Ő, * aki egylényegű az Atyával és az Igével.

Ha az Úr nem volna köztünk, * ki lenne képes megmenekülni az ellenségtől és az embergyilkostól?
Fogaiknak ne engedd át, Üdvözítő, a Te szolgádat; * mert oroszlán módján támadnak rám ellenségeim.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleké az élet kezdete és a tisztelet; * mert Isten lévén Ő, * erősít és fenntart minden teremtményt * az Atyában és a Fiú által.

Kik az Úrban bíznak, * a szent hegyhez hasonlatosak: * semmiképpen meg nem rendülnek ők * Beliálnak támadásától.
Törvénytelenségekre ne nyújtsák ki * kezüket az istenesen élők; * mert Krisztus nem adja át * a vesszőnek az Ő örökségét.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Lélektől ered minden bölcsesség, * Tőle van a kegyelem az apostolokon, * s küzdelemben nyernek koszorút a vértanúk, * és Általa látnak a próféták.
[/]
[PRK]
[T2]Serkenj föl, én Uram Istenem, parancsoddal, melyet határoztál, és a népek gyülekezete vesz körül Téged.
Én Uram Istenem, Tebenned reménykedem; ments meg engem.
[/]
[OD1]
[T2]A mélységbe ölte egykor a fáraó hadseregét * a fegyverfölötti Erő, * megtestesülvén pedig az Ige, * az ocsmány bűnt eltörölte a megdicsőült Úr; * mert dicsőségesen megdicsőíttetett.
A világnak fejedelme, akihez mi csatlakoztunk, nem hallgatva parancsodra, ó Jóságos, elítéltetett a Te kereszted által; mert Rád támadván mint halandóra, aláesett a Te hatalmas erődnek, és gyengének találtatott.
A halandók nemzetségének Megváltójaként, és a tiszta élet Fejedelmeként jöttél el a világba; mert széttépted a halálnak kötelékeit a feltámadásoddal, amelyet is dicsőítünk mindnyájan: mert dicsőségesen megdicsőíttetett.
[M]Feljebbvalónak mutatkoztál meg, Tisztaságos Örökszűz, az egész látható és láthatatlan teremtésnél, mivel az Alkotót szülted, amiként Ő kegyeskedett méhedben megtestesülni. Járj közre Őnála bátorsággal, hogy üdvözítse a mi lelkünket.
[/]
[OD3]
[T2]Kivirágzott a pusztaság, mint a liliom, ó Urunk: * a pogányokból való terméketlen Egyház * kivirágzott a Te jöveteled által, * amelyben megerősödött az én szívem.
A teremtés elváltozott szenvedésed által, látván nyomorúságos alakban, törvénytelenektől meggyalázva Téged, ki isteni intéseddel mindeneket megalapoztál.
Porból alkottál meg kezeddel a Te képedre engem, és amikor bűnöm miatt visszahulltam a halál porába, Krisztus, leszállván az alvilágba, magaddal feltámasztottál.
[M]Az angyalok seregei elámultak, ó fölöttébb Tisztaságos, s az emberek szíve megborzadt a szülésedtől; ezért Téged, Istennek Szülője, hűséggel tisztelünk.
[/]
[OD4]
[T2]A Szűzből léptél elő, * nem közvetítőként, * sem mint hírhozó, * hanem mint maga a megtestesült Úr, * és megváltottál engem az egész embert, * miért is kiáltom Néked: * Dicsőség a Te hatalmadnak, Uram.
Mint vádlott állsz az ítélőszék előtt Istenem, nem kiáltva ó Uralkodó, de olyan ítéletet hozva a nemzetekről, mellyel szenvedésed által üdvösséget szereztél a földkerekségnek, Krisztusom.
Szenvedésed által lehullottak az ellenség fegyverei, alvilágba való leszállásod által pedig, rombadőltek a támadók városai, és a zsarnok vakmerősége legyőzetett.
[M]Üdvösségünk révpartjának és szilárd védőfalunknak, Téged ismerünk mi hivők mindannyian, Istenszülő Nagyasszony; mert Te mented meg közbenjárásaiddal, veszedelmektől a mi lelkünket.
[/]
[OD5]
[T2]Közvetítő lettél Isten és emberek között, * Krisztus Istenünk, * mert általad lett útmutatásunk, Uralkodó, * a tudatlanságnak éjjeléből, * Atyádhoz, a világosság Kútfejéhez.
Mint a cédrus verted le az ellenségek lihegését, Krisztus, midőn önként, amiként akartad, a ciprusfa és fenyő és cédrus keresztjére testileg fölemelkedtél.
Mélységes sírgödörbe helyeztek Téged, Krisztus, lélektelen halottként, de tulajdon sebed által, Üdvözítő, magaddal feltámasztottad az elfeledett holtakat, kik sírjaikban szunnyadtak.
[M]Esedezz a Fiadhoz és Urunkhoz, tisztaságos Hajadon, adjon békés szabadulást az ellenség rabságából, a Tebenned bizakodó foglyoknak.
[/]
[OD6]
[T2]A vétkek mélységében vergődve, * a Te könyörületed beláthatatlan mélységét idézem; * a pusztulásból vezess ki engem, Istenem.
Mint gonosztevő ítéltetett el az Igaz, s a törvénytelenekkel szegeztetett a keresztre, bocsánatot szerezve a vétkeseknek, tulajdon Vérével.
Egy ember, az első Ádám által jött el egykor a világba a halál, és egy Ember, Isten Fia által jelent meg a feltámadás.
[M]Férfit nem ismerve szültél ó Szűz, és Örökké Szűz maradtál, megmutatva Fiad és Istened igaz Istenségének jeleit.
[/]
[KNT]
[T2]Feltámadtál a sírból mindenható Üdvözítőnk, * és az alvilág látván a csodát, elámult. * A halottak feltámadtak, * és látván azt a teremtés, együtt örvendezik Véled, * Ádám együtt örül, * és a világ magasztal Téged, ó Üdvözítő, mindenkor.
[/]
[IKS]
Te vagy a világossága a sötétbe borultaknak, Te vagy a mindenek feltámadása s a halandók élete. Mindeneket feltámasztottál magaddal, leigázva a halál hatalmát, s összetörve az alvilág kapuit; és látván a csodát a halandók, elámultak, és az egész teremtés együtt örvend a Te feltámadásodnak, Emberszerető. Ezért is mi mindannyian dicsőítjük és dicsérjük leereszkedésedet, és a világ magasztal Téged, ó Üdvözítő, mindenkor.
[/]
[OD7]
[T2]A törvénytelen zsarnoknak istentelen parancsa * magasra szította fel a lángot, * Krisztus pedig a Léleknek harmatjával * borította be az istenfélő ifjakat; * áldott Ő és fölöttébb dicsőséges.
Nem nézhetted könyörületedben, Uralkodó, miként sanyargatja a halál az embert, hanem jöttél s üdvözítetted őt tulajdon Véreddel, miután Emberré lettél, ki áldott vagy és fölöttébb dicsőséges.
Látván Téged, Krisztus, a bosszúállás ruházatába öltözötten, meghunyászkodtak az alvilágnak kapuőrei, mert eljöttél, hogy leverjed a hálátlan zsarnok szolgát, Uralkodó, ki áldott vagy és fölöttébb dicsőséges.
[M]Szentek Szentjének tekintünk Téged, ó szeplőtelen Szűz, érintetlen Anya, ki egyedül szülted a változhatatlan Istent; mert minden hívőknek enyészetlenséget fakasztottál, isteni szülésed által.
[/]
[OD8]
[T2]A tüzes kemence egykor Babilonban, * isteni rendelés folytán kettéosztotta erőit: * megégette a káldeusokat, * s hűsítette a hívőket, * kik így énekeltek: * Áldjátok minden teremtmények az Urat.
Tulajdon Véredtől pirosló ruháját a testednek megpillantván, Krisztus, félelmükben megrettentek hosszantűrésedtől az angyalok seregei, és így kiáltottak: Áldjátok minden teremtmények az Urat.
Halandóságomat Te öltöztetted halhatatlanságba, feltámadásoddal ó Könyörületes; ezért örvendezve, hálával énekel Néked Krisztus, a Te kiválasztott néped, így kiáltva: Elnyeletett valóban győzelmeddel a halál.
[M]Az Atyától el nem vált Fiút, aki Isten-emberként élt, Te mag nélkül fogantad méhedben, és kifejezhetetlenül szülted, ó Istennek tisztaságos Szülője, ezért Téged mindannyiunk üdvösségének ismerünk.
[/]
[OD9]
[T2]A kezdet nélkül való Atyának Fia,*  az Isten és Úr, * megtestesülvén a Szűztől * megjelent közöttünk, hogy az elsötétült dolgokat megvilágosítsa, * és a szétszórtakat összehozza. * Ezért Istennek legdicsértebb Szülőjét magasztaljuk.
Mint a Paradicsomban kihajtott gyümölcsfa, tisztaságos keresztednek háromszor is áldott fája Üdvözítő, a Koponya-helyen az isteni oldaladból kifolyt isteni Vérrel és vízzel öntözötten, ó Krisztus, az életet fakasztotta nékünk.
Hatalmasokat levertél a keresztre feszíttetve Mindenható, s fölemelve az alvilág börtönében fekvő emberi természetünket, az atyai trónodra ültetted. Ki azzal vagy eljövendő, leborulva magasztalunk Téged.
[M]A háromszámú Egységet, egylényegű Háromságot igaz hittel magasztalva, dicsőítsük hivők, a felbonthatatlan isteni természetet, a háromszorosan fénylő, be nem alkonyuló, és egyedül tisztaságos dicsfényt, amely reánk világosságot ragyogtat.
[/]
[PRS]
[T2]Minden lehellet és minden teremtmény Téged dicsőít Urunk, * mert kereszted által megszüntetted a halált, * hogy megmutasd a népeknek a halottakból való feltámadásodat, * mint egyedülvaló Emberszerető.
Mondják meg a zsidók: * hogyan vesztették el az őrtálló katonák a Királyt? * Miért nem őrizte meg a sírkő az életnek Kőszikláját? * Vagy az Elhantoltat adják elő, * vagy a Feltámadottnak hódoljanak, * velünk együtt mondva: * Dicsőség könyörületed sokaságának, ó Üdvözítő, dicsőség Néked.
Őrvendjetek népek, és vigadjatok! * Angyal szállt le a sírbolt kövére, * s ő hirdetett örömet minékünk, mondván: * Krisztus feltámadt halottaiból, * a világ Üdvözítője, * és betöltött mindeneket jó illattal. * Örvendjetek, népek, és vigadjatok!
Angyal hozta az örömhírt a Kegyelembefogadottnak, Urunk, * a Te fogantatásod előtt; * angyal gördítette el a követ dicsőséges sírboltodról a Te feltámadásodkor. * Az egyik a bánat helyett az öröm jelét adta át, * a másik a halál helyett az életetadó Urat hirdette minékünk. * Ezért így kiáltunk Hozzád: * Mindeneknek Jóttevője, Urunk, dicsőség Néked.
Könnyekkel hintették a kenetet sírodra az asszonyok, * de örömmel teltek el ajkaik, * midőn mondták: Feltámadt az Úr!
Dicsérjék a nemzetek és népek a mi Krisztus Istenünket, * ki érettünk önként tűrte a keresztet, * s három napig volt az alvilágban; * és hódoljanak a halottakból való feltámadásának, * amely által megvilágosodtak a világnak minden határai.
[D][T2]Megfeszíttettél és eltemettettél ó Krisztus, * amiként akartad; * leigáztad a halált * és feltámadtál dicsőséggel, * mint Isten és Uralkodó, * ajándékozva a világnak az örök életet és a nagy irgalmat.
[/]
[Tone 3]
[1ST]
[T3]Krisztus a halottakból feltámadt, * az elhunytak Zsengéje, * a teremtés Elsőszülöttje, * s Teremtője minden létezőknek, * nemzetségünk megromlott természetét önmagában megújította. * Többé nem uralkodol ó halál, * mert a mindenek Uralkodója lerontotta hatalmadat.
[D][T3]Megízlelvén testileg a halált Urunk, * elvetted a halál keserűségét a feltámadásoddal, * s az embert megerősítetted ellene, * viszszavonva az ősi átok csapását. * Életünk védelmezője, Urunk, dicsőség Néked.
[M][T3]Szüzességed szépségétől és tisztaságod fényétől elámulva Gábriel * így kiáltott Hozzád, Istennek Szülője: * Milyen méltó dicséretet zenghetnék Tenéked? * Minek is nevezhetnélek? * Habozom és rettegek; * ezért miként meghagyatott nékem, * ezt kiáltom Hozzád: * Örvendezz, ó Kegyelembefogadott.
[/]
[2ST]
[T3]Istenséged változatlanságától s önként vállalt kínszenvedésedtől Urunk, * megrettent az alvilág, * és felzokogott magában: * Rettegek a testnek romlatlan lényétől; * látom a Láthatatlant, * ki titokzatosan támad ream; * ezért azok, akiket én hatalmamban tartok, ezt kiáltják: * Dicsőség, ó Krisztus, a Te feltámadásodnak.
[D][T3]A keresztrefeszítés felfoghatatlanságát, * és a feltámadás érthetetlenségét, * mint isteni tant hirdetjük mi hivők, * mondhatatlan titokként; * mert ma a halál és az alvilág leigáztatott, * az emberek nemzetsége pedig enyészetlenségbe öltözik. * Ezért hálával kiáltjuk: * Dicsőség, ó Krisztus, a Te feltámadásodnak.
[M][T3]A Felfoghatatlant és Leírhatatlant, * az Atyával és Lélekkel Egylényegűt, * méhedbe titokzatosan befogadtad Istenanyja. * A Te szülésed által megtanultuk a világban dicsőíteni * a Háromság egyetlen és vegyíthetetlen erejét; * amiért is hálával kiáltjuk Hozzád: * örvendezz, ó Kegyelembefogadott.
[/]
[YPA]
Ámulatba ejtve látványával, felüdítve szavaival, a tündöklő angyal igy szólt a kenetvivőkhöz: Az Élőt miért keresitek a sírban? Feltámadt, üressé téve a sírokat. Az enyészet megváltoztatóját ismerjétek fel a Változhatatlanban, s mondjátok az Istennek: Mily félelmetesek a Te műveid! Mert üdvözítetted az emberek nemzetségét.
[/]
[GRD]
[T3]Sionnak foglyait Te hoztad ki Babilonból; * vezess ki engem is a szenvedélyekből az életre, ó Ige.
Kik a déli szélben istenes könnyek közt vetnek, * kalászokat aratnak majd, örök élet örömével.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Lélek által van minden jó ajándék, * mint aki az Atyával és a Fiúval együtt tündököl, * és akiben a mindenek élnek és mozognak.

Ha az Úr fel nem építi az erények házát, * hiába is fáradozunk; ha a lelket oltalmazza, * senki el nem foglalja a városunkat.
Mint a méhnek gyümölcse, * mely a Lélekben gyermekké fogadtatott, * olyanok mindenkor a szentek Tenéked Krisztus, * miként az Atyának is.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Lélekben mutatkozik meg minden szentség és bölcsesség, * mert létet ad minden teremtménynek; * Őt imádjuk, mint az Atyát és az Igét, mert Isten Ő.

Akik félik az Urat, boldogok; * a parancsolatok ösvényein járnak; * mert éltető * bőséges gyümölcsöt esznek.
Örvendezz Főpásztor, * látván az asztalod körül ivadékaidat, * kik hordozzák * a jótétemények pálmaágait.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleké a dicsőség minden gazdagsága, * Tőle való a kegyelem és az élet minden teremtménynek; * mert együtt magasztaljuk Őt az Atyával és az Igével.
[/]
[PRK]
[T3]Mondjátok a pogány nemzetek között: az Úr uralkodik, és szilárddá tette a földkerekséget, amely nem rendül meg.
Énekeljetek az Úrnak új éneket.
[/]
[OD1]
[T3]Aki egykor a vizeket isteni intéssel egy tömegbe hozta össze, * és a tengert kettévágta Izráel népének, * Ő a mi dicsőséges Istenünk; * egyedül Őnéki énekeljünk, mert megdicsőíttetett.
Ki a földet arra kárhoztatta, hogy az engedetlennek tövist teremjen verejtéke gyümölcséül, Ő a mi Istenünk, ki testileg elfogadván a töviskoszorút a törvénytelen kezekből, feloldotta az átkot, mert megdicsőíttetett.
A halálnak diadalmas legyőzője lett Az, ki a halált felöltötte; mert sérthető lelkes testet véve, Ő a mi Istenünk, és megküzdve a zsarnokkal, mindeneket feltámasztott, mert megdicsőíttetett.
[M]Isten igaz Szülőjeként dicsőítenek minden nemzetek Téged, ki mag nélkül szültél; mert megszentelt méhedbe költözvén, Ő a mi Istenünk, felöltötte a mi lényünket, és mint Isten és Ember született Tőled.
[/]
[OD3]
[T3]Aki a nemlétből hoztál létre mindeneket, * Igéddel alkotva, * és Lelkeddel tökéletesítve, mindenható Uralkodó, * a Te szeretetedben erősíts meg engem.
Kereszted által megszégyenült a gonosz, mert gödröt készített, melyet ásva maga esett bele; de fölemelkedett az alázatosak ereje, ó Krisztus, a Te feltámadásoddal.
Az istenfélelem hirdetése mint a víz árasztotta el a nemzetek tengerét, ó Emberszerető; mert feltámadván a sírból, feltártad a Háromság világosságát.
[M]Dicső dolgokat mondanak Rólad, lelkes városa az Örökké Uralkodónak; mert Általad Nagyasszonyunk, Isten együtt élt a földiekkel.
[/]
[OD4]
[T3]Erős szeretetet mutattál irántunk Urunk, * mert az egyszülött Fiadat miérettünk a halálra adtad; * amiért is hálát adva * így kiáltunk Hozzád: * Dicsőség a Te hatalmadnak, Urunk.
Ütéseket és sebeket hordoztál el együttérzőn Krisztus, elviselve az arculcsapások gyalázatát, és türelmesen kiállva a köpdösést, s ezek által nékem üdvösséget szereztél. Dicsőség a Te hatalmadnak, Urunk.
Halandó testedben, ó Élet, a halállal találkoztál, szegényeid nyomorúságáért, és nincsteleneid sóhajtásaiért, és megrontva a megrontót, ó Dicsőséges, mindeneket feltámasztottál magaddal, egyedülvaló Emberszerető.
[M]Emlékezz meg, Krisztus, a Te nyájadról, melyet szenvedéseddel szereztél, elfogadva dicsőséges Anyád együttérző fohászait, s letekintve szabadítsd meg azt a gyötrelemtől Urunk, a Te hatalmaddal.
[/]
[OD5]
[T3]Hozzád serkenek föl, mindeneknek Teremtője, * aki minden elmét meghaladó Békesség vagy, * mert világosság a Te parancsod, * amelyben is vezess engem.
Igaztalan bíró elé állíttatva a héberek gyűlölete által, ki felügyelsz mindenekre, és igazságosan ítéled az egész földet, feloldoztad Ádámot a hajdani ítélet alól.
A Te békességedet add, Krisztus, a Te Egyházadnak, keresztednek győzhetetlen erejével, ki halottaidból feltámadtál, és üdvözítsd a mi lelkünket.
[M]Szent és az egeknél tágasabb sátornak bizonyultál, mert az egész teremtésben el nem férő Isten Igét befogadtad, egyedüli Örökszűz.
[/]
[OD6]
[T3]A bűnöknek feneketlen mélysége vett körül engem, * és megfogyatkozik az én lelkem; * de kinyújtva magásságos karodat ó Uralkodó, * miként Pétert, ments meg engem, ó Kormányzó.
Irgalom és könyörület mélysége vett körül engem, kegyelmes alászállásod által, mert megtestesülve és szolgai formát öltve, Uralkodó, megistenítettél és magaddal megdicsőítettél engem.
Holttá vált a halálthozó, látván az életrekelt Halottat: ezek a Te feltámadásod jelei, Krisztus, és a tisztaságos kínszenvedésednek győzelmi jelvényei.
[M]Tisztaságos Hajadon, egyedüli értelem fölötti közvetítő Isten és emberek között, esedezzél Fiadhoz, hogy irgalmas pártfogója legyen a sokat vétkezett szolgáidnak.
[/]
[KNT]
[T3]Feltámadtál ma a sírból, Könyörületes, * és kivezettél minket a halál kapujából; * ujjong ma Ádám és örvendezik Éva, * és velük a próféták a pátriárkákkal együtt, * szüntelenül magasztalják hatalmadnak isteni erejét.
[/]
[IKS]
Az ég és a föld ma ujjongjanak, és Krisztus Istent együttesen dicsérjék, mert feltámasztotta a sírból a fogvatartottakat. Együtt örvend az egész teremtés, méltó éneket ajánlva fel a mindenek Alkotójának, és a mi Megváltónknak, mert felhozva magával a halandókat ma az alvilágból, mint Életetadó, fölemeli őket magával a mennybe, és letöri az ellenség gőgjét, s az alvilág kapuit szétzúzza, hatalmának isteni erejével.
[/]
[OD7]
[T3]Amiképp a három ifjút a káldeus lángban egykor harmattal felüdítetted, * minket is árassz el a Te Istenséged világosító tüzével, * akik ezt kiáltjuk: * Áldott vagy, atyáinknak Istene.
Meghasadt a templom tündöklő kárpitja, megmutatva a Teremtő keresztjével az Írásban rejlő igazságot a hívőknek, akik ezt kiáltják: Áldott vagy, atyáinknak Istene.
Amikor átszúrták oldaladat Krisztus, életetadó vérednek Istentől fakasztott cseppjei, gondviselő módon lefolyván a földre, újjáalkották a földből valóakat, akik ezt kiáltják: Áldott vagy, atyáinknak Istene.
[M]A jóságos Lelket együtt dicsőítjük az Atyával és az egyszülött Fiúval, a háromban egy kezdetet és egy Istenséget tisztelve mi hivők, akik ezt kiáltjuk: Áldott vagy, atyáinknak Istene.
[/]
[OD8]
[T3]Az elbírhatatlan tűzzel egyesülve, * de a lángtól meg nem sértve, * az istenfélelemben kiváló ifjak, * istenes dicsérőéneket daloltak: * Áldjátok minden teremtmények az Urat, * és magasztaljátok mindörökké.
Megtört a templomnak tündöklése, midőn a keresztedet felállították a Koponya-helyen, s a teremtés megrendült, félelemmel énekelve: Áldjátok minden teremtmények az Urat, és magasztaljátok mindörökké.
Feltámadtál a sírból ó Krisztus, s a keresztfa által fölemelted isteni erőddel, az álnokság által elesettet, aki mondja és kiáltja: Áldjátok minden teremtmények az Urat, és magasztaljátok mindörökké.
[M]Isten templomának, lelkes lakhelyének és frigyszekrényének bizonyultál, Istennek tisztaságos Szülője, mert kiengesztelted az Alkotót a halandók iránt; ezért Téged minden teremtm ények méltóképpen dicsérnek és magasztalnak mindörökké.
[/]
[OD9]
[T3]Ó újszerű és Istenhez méltó csoda! * A Szűz bezárt ajtaján át lép elő nyilvánosan az Úr; * bemenetkor ruhátlan volt, * és kijövetelkor testet viselő Istenként mutatkozott meg, * és az ajtó zárva maradt. * Őt mint kifejezhetetlen Istenanyját magasztaljuk.
Félelmetes látni Téged a Teremtőt, amint a keresztre függesztettek, Istennek Igéje, és mint Isten szenvedsz testileg a szolgáidért, és a sírban, fekszel élettelenül, s feloldozod az alvilág halottait; amiért is Téged Krisztus, mint mindenhatót magasztalunk.
A halál enyészetétől megmentetted ősatyáinkat ó Krisztus; holtan helyeztek a sírba Téged, és életet fakasztottál, holtakat feltámasztottál, s elvezetve a halandók természetét a világosságba, az isteni enyészetlenségbe öltöztetted; amiért is Téged mint az örökéletű fény Forrását magasztalunk.
[M]Isten templomának és trónjának mutatkoztál meg ó Tisztaságos, amelyben lakozott a Magasságbeli, ki férfiú érintése nélkül született, és tested ajtaját fel nem nyitotta; amiért is ó Szemérmes, véghetetlen imáiddal hamar győzd le a barbárok törzseit.
[/]
[PRS]
[T3]Jertek minden nemzetek, * ismerjétek meg a félelmetes titoknak erejét; * mert Krisztus, az Üdvözítőnk, * aki Ige volt kezdetben, * keresztre feszíttetett érettünk, * s önként eltemettetett és feltámadt halottaiból, * hogy megváltson mindeneket, Őnéki hódoljunk.
Elmondották minden csodálatos dolgaidat őrizőid Urunk; * de a hiúság tanácsa ajándékot nyomva a kezükbe, * azt gondolta, hogy így eltitkolja feltámadásodat, * melyet dicsőít a világ. * Irgalmazz nekünk.
Örömmel teltek el a mindenek, * midőn vették a feltámadásnak hírét. * Mert a Magdalai Mária a sírhoz járult, * és angyalt talált ott a sírkövön ülve, * tündöklő ruhában, * aki ezt mondotta: * Mit keresitek az Élőt a halottak között? * Nincsen itt, hanem feltámadt, amint megmondotta, * és előre megy Galileába.
A Te világosságodban látjuk meg a világosságot, * embereket szerető Uralkodó, * mert feltámadtál a halottak közül, * üdvösséget ajándékozva az emberek nemzetségének, * hogy az egész teremtés dicsőítsen Téged, * az egyedül bűn nélkül valót. * Irgalmazz nekünk.
Hajnali énekként könnyeiket ajánlották fel a kenetvivő aszszonyok, Urunk, * mert illatos keneteket hozva, eljöttek a sírboltodhoz, * hogy gondosan megkenjék a tisztaságos testedet. * A sírkövön ülő angyal örömhírt adott át nékik: * Mit keresitek az Élőt a halottak között? * Mert a halált eltiporván, * feltámadt mint Isten, mindeneknek megadva a nagy irgalmat.
A tündöklő angyal így szólt életetadó sírodnál a kenetvivőkhöz: * Kiüresítette a sírokat a Megváltó, * leigázta az alvilágot, * és feltámadt harmadnapon, * mint egyedülvaló és mindenható Isten.
[D][T3]A sírban keresett Téged, * eljővén a hétnek első napján Magdalai Mária, * ámde nem találván Téged, * jajgatott és sírva így kiáltott: * Jaj nekem, én Üdvözítőm! * Hogyan lophattak el Téged, mindenek Királya? * Az életethozó angyaloknak párja pedig, * a sír belsejéből felkiáltott: * Miért sírsz, ó asszony? * Azért sírok - mondotta ő - * mert elvitték a sírból az én Uramat, * és nem tudom, hová tették. * De amikor hátrafordult és meglátott Téged, * tüstént felkiáltott: * Én Uram és én Istenem, dicsőség Néked.
[/]
[Tone 4]
[1ST]
[T4]Rátekintve a sírbolt bejáratára, * és nem bírva elviselni az angyalnak fényét, * a kenetvivő asszonyok rettegéssel megrémültek, * és így szóltak: * Vajon ellopták volna Azt, * aki a latornak megnyitotta a Paradicsomot? * Vagy talán feltámadt, * ki a szenvedése előtt hirdette a feltámadást? * Valóban feltámadt Krisztus Isten, * megadva az alvilágban lévőknek az életet és a feltámadást.
[D][T4]Saját akaratodból szenvedted el a keresztet ó Üdvözítő, * és új sírba helyeztek a halandó emberek Téged, * ki szavaddal állítottad fel a föld határait; * ezért az ellenséges halál keményen megkötözve leigáztatott, * és az alvilágban lévők mindnyájan így kiáltottak * életethozó feltámadásod láttán: * Krisztus feltámadt, * az Életetadó, * ki megmarad mindörökké.
[M][T4]Ámulatba esett József a természetfelettit szemlélve, * és elméjébe fogadta a gyapjúfürtön lévő harmatot * magtalan foganásodban, Istennek Szülője, * a tűzben el nem égő csipkebokrot, * Áron kihajtott vesszejét; * bizonyságot téve erről Vőlegényed és őriződ, * így kiáltott a papokhoz: * Szűzként szül, és szülés után is Szűz marad.
[/]
[2ST]
[T4]Feltámadtál a sírból mint halhatatlan, Üdvözítő, * és egyúttal fölkeltetted világodat hatalmaddal, Krisztus Istenünk; * erőddel megtörted a halál hatalmát, * megmutattad mindeneknek, ó Irgalmas, a feltámadást, * amiért is dicsőítünk Téged, egyedüli Emberszerető!
[D][T4]A felső magasságokból szállott alá a fehérbe öltözött Gábriel, * és a sírkőhöz érkezve, * ahol az Életnek Sziklája volt eltemetve, * így kiáltott a zokogó asszonyokhoz: * Szüntessétek meg a gyászos siralmatokat, * mert mindenkor veletek van a kegyelem; * akit sírva kerestek - bízzatok -, * valóban feltámadott; * azért mondjátok meg az apostoloknak, hogy feltámadott az Úr.
[M][T4]Elámultak az angyalok minden seregei, ó Tisztaságos, * a Te szülésednek félelmetes titkán: * hogyan lehetséges, hogy ki puszta intésével összetartja a mindenséget, * karjaidon nyugszik mint halandó, * és kezdetet vesz az öröktől fogva Való, * és tejjel táplálkozik Az, * aki minden lelket mondhatatlan jóságával táplál? * Ezért Téged mint Istennek valóságos Anyját, * magasztalva dicsőítenek.
[/]
[YPA]
Csodálatos feltámadásodat, Krisztus, a kenetvivők előrefutva hirdették az apostoloknak, mert feltámadtál mint Isten, megadva a világnak a nagy irgalmat.
[/]
[GRD]
[T4]Ifjúságom óta sok szenvedély támad engem; * Te azonban oltalmazz és üdvözíts, ó Üdvözítő.
Akik gyűlölitek Siont, megszégyenültök az Úrtól; * mert miként a füvet, tűzzel éget meg titeket.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek által minden lélek megelevenedik, * és megtisztulva fölemelkedik; * tündököl a Háromságos Egység által, * szent titokzatossággal.

Hozzád kiáltottam, Uram, forrón és lelkem mélyéből; * legyenek isteni füleid nékem is meghallgatóim.
Mindenki, aki az Úrban reménykedik, * feljebbvaló minden csüggedőnél.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek által fakad a kegyelem árja, * amely az egész teremtést éltetőén öntözi.

Emelkedjék fel a szívem Tehozzád, ó Ige, * és semmilyen földi gyönyör ne csábítson aljasságra engem.
Amiképpen szeretettel van mindenki a tulajdon anyja iránt, * még forróbb ragaszkodással tartozunk az Úrnak.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek által van az istenismeret, * a tudás és bölcsesség bősége, * mert Őbenne tárja fel az Ige az Atyának minden rendeléseit.
[/]
[PRK]
[T4]Kelj fel, Urunk, segíts meg minket, és válts meg bennünket a Te nevedért.
Ó Isten, fülünkkel hallottuk.
[/]
[OD1]
[T4]A tenger vöröslő árján * száraz lábbal áthaladván a régi Izrael, * Mózes keresztformára emelt karjaival, * legyőzte a pusztában Amálek hatalmát.
Elesettségünket helyrehozva, a keresztnek szent fájára emelkedtél Uralkodó, meggyógyítva a gyümölcsfából eredő romlásunkat, mint jóságos és mindenható.
A sírban testileg, a pokolban lelkileg mint Isten, a Paradicsomban a latorral, a trónuson az Atyával s a Lélekkel együtt voltál, mindeneket betöltve, felfoghatatlan Krisztus.
[M]Mag nélkül fogantad az Atya akaratából, az Isteni Lélektől az Isten Fiát, és testileg világra hoztad Azt, ki az Atyától anya nélkül való, és érettünk Tőled atya nélkül valóvá lett.
[/]
[OD3]
[T4]Örvendezik Benned Krisztus * a Te Egyházad, * így kiáltva: * Te vagy, Uram, az én erősségem, * menedékem és szilárdságom.
Az Életnek Fája, az eszmei és igazi Szőlőtőke, a kereszten függ, mindeneknek halhatatlanságot fakasztva.
Mint nagy és félelmetes, mint a pokol lehelletét legyőző, és enyészhetetlen Isten, most testileg feltámadt.
[M]Egyedül Te lettél a természetfölötti javak szerzője a földiek számára, ó Istennek Anyja; amiért is üdvözlést zengünk Tenéked.
[/]
[OD4]
[T4]Látván az Egyház a keresztre emelkedni Téged, * az Igazság Napját, * megállt a maga rendje szerint, * méltán így kiáltva: * Dicsőség a Te hatalmadnak, Urunk.
Felmentél a keresztre, meggyógyítva szenvedéseimet, Önként öltött tisztaságos tested szenvedése által; ezért így kiáltunk Hozzád: Dicsőség a Te hatalmadnak, Urunk.
Megízlelvén a halál a bűntől mentes, életetadó testedet, Uralkodó, méltán vált halottá; mi pedig kiáltjuk Hozzád: Dicsőség a Te hatalmadnak, Urunk.
[M]Házaséletet nem tapasztalva szültél ó Szűz, és a szülés után újra Szűzként jelentél meg; amiért is el nem hallgató ajakkal, és rendíthetetlen hittel, üdvözlést zengünk Tenéked, Nagyasszonyunk.
[/]
[OD5]
[T4]Te, Uram, világosságul jöttél a világra, * szent világosságul, * amely visszahozza a tudatlanság sötétjéből azokat, * akik hittel magasztalnak Téged.
Te, Uram, kegyelmesen a földre szálltál, és Te fölemelted az emberek bukott lényét, amikor a keresztfára függesztettek Téged.
Te vetted el, Krisztus, vétkeimnek gyalázatát, Te oldottad fel a halál fájdalmait, ó Könyörületes, isteni feltámadásod által.
[M]Te vagy a mi sérthetetlen fegyverünk ellenségeinkkel szemben; Te vagy a mi üdvösségünk horgonya és reménysége, Istennek Menyasszonya.
[/]
[OD6]
[T4]Áldozatot mutatok be Néked, * kiáltja Hozzád Urunk, * a dicséret hangján a démonok szennyétől megtisztított Egyház, * az oldaladból könyörületesen kiömlött véreddel.
Felmentél a keresztre hatalommal körülövezetten, és megküzdvén a zsarnokkal, mint Isten a magasból letaszítottad őt; Ádámot pedig a győzhetetlen kezeddel feltámasztottad.
Feltámadtál a sírból szépséges tündökléssel, Krisztus, és szétszórtad minden ellenségeidet isteni hatalmaddal, és mint Isten eltöltötted örömmel a mindenséget.
[M]Ó, minden csodáknál különösebb csoda! Hogy a Szűz, férfiút nem ismerve, méhében foganta a mindenek Fenntartóját, s nem volt szűk a hely az Ő számára.
[/]
[KNT]
[T4]Üdvözítőm és Szabadítom, * mint Isten feltámasztotta a sír bilincseiből a föld szülötteit, * és összezúzta a pokol kapuit, * és mint Uralkodó, harmadnapon feltámadt.
[/]
[IKS]
A sírjából harmadnapra halottaiból feltámadt és életetadó Krisztust, aki a halál kapuit hatalmával ma széttörte, a poklot pedig megölte, és a halál fullánkját letörte, s Ádámot Évával együtt megszabadította, dicsérjük mindnyájan, földnek szülöttei, állhatatos hálával zengve dicsérőénekünket; mert ő, mint egyedülvaló erős Isten és Uralkodó, harmadnapon feltámadt.
[/]
[OD7]
[T4]Ábrahámnak gyermekei a perzsa tüzes kemencében, * az istenfélelem szenvedélyétől, * nem pedig a lángtól perzselődve, * így kiáltottak: * Áldott vagy a Te dicsőséged templomában, Urunk.
Az enyészhetetlenségbe hivatott vissza az emberiség, megfürödve Krisztus isteni Vérében, és hálával énekelve: Áldott vagy a Te dicsőséged templomában, Urunk.
Mily életteljesnek, a Paradicsomnál mennyivel gyönyörűbbnek, és minden királyi palotánál valóban ragyogóbbnak bizonyult, Krisztus, a Te sírod, a mi feltámadásunk forrása.
[M]Megszentelt isteni hajléka a Magasságosnak, örvendezz; mert Általad adatott meg az öröm azoknak, akik ezt kiáltják Hozzád, Istennek Szülője: Áldott vagy Te az asszonyok között, feddhetetlen Nagyasszony.
[/]
[OD8]
[T4]Karjait kitárva a barlangban Dániel * lezárta az oroszlánok tátongó száját, * az istenfélő ifjak pedig * erénnyel felvértezve * eloltották a tűz erejét, * így kiáltva: * Áldjátok az Urat az Úrnak minden művei.
Karjaidat kitárva a kereszten, minden nemzeteket egybegyűjtöttél Uralkodó, és egy Egyházat mutattál fel a földieknek és mennyeieknek, kik egybehangzóan énekelik: Áldjátok az Urat az Úrnak minden művei.
Fehérbe öltözve jelent meg az asszonyoknak, a feltámadás vakító fényében tündöklő angyal: Mit keresitek az Élőt a sírban mint halottat? - mondotta. Valóban feltámadt Krisztus, kihez így kiáltunk: Minden művek dicsérjétek az Urat.
[M]Minden nemzedékek között, egyedül Te lettél Isten Anyja, tisztaságos Hajadon; az Istenség hajlékává lettél, ó Feddhetetlen, meg nem égve a megközelíthetetlen fénytől; amiért is mindannyian áldunk Téged Mária, Istennek Menyasszonya.
[/]
[OD9]
[T4]Mint kézzel nem fejtett szikla, * Belőled ó Szűz, * az érintetlen hegyből * sarokkővé fejtetett ki Krisztus, * egybeillesztvén a különálló természeteket, * amiért is örvendezve, * Istennek Szülője, * Téged magasztalunk.
Egész valómat egészen felvetted, összevegyíthetetlen egységben, én Istenem, és egész valómnak megadtad az üdvösséget szenvedésed által, amelyet a kereszten testileg elviseltél, a nagy könyörületedért.
Látván tanítványaid a nyitott sírodat, és az istenhordozó sírlepleket, feltámadásod által üresen, az angyallal együtt mondták: Valóban feltámadott az Úr.
[M]Az isteni lényegnek Egységét, s a tulajdonságok Háromságát, mi hivők mindnyájan Imádjuk, az összevegyíthetetlen tulajdonságokban is egyenlő hatalmút és tiszteletűt, kit is istenfélőn magasztalunk.
[/]
[PRS]
[T4]Aki a keresztet és a halált elszenvedted, * és halottaidból feltámadtál, * mindenható Urunk, * dicsőítjük feltámadásodat.
Kereszteden megszabadítottál minket, Krisztus, * az ősi átoktól, * s halálodban leverted a természetünket gyötrő ördögöt, * feltámadásodban pedig mindeneket eltöltöttél örömmel. * Ezért így kiáltunk Hozzád: * Halottaidból feltámadt Urunk, dicsőség Néked.
Kereszted által ó Krisztus Üdvözítő, * vezess minket a Te igazságodra, * és szabadíts meg bennünket az ellenség csapdáitól; * aki feltámadtál halottaidból, * támassz fel minket is, a bűn által elesetteket, * kinyújtván a karodat, * emberszerető Urunk, * szenteidnek közbenjárásai által.
El nem válva Atyádnak ölétől, * Isten egyszülött Igéje, * földre szálltál emberszeretetből, * és Emberré lettél változatlanul; * és testileg elszenvedted a keresztet és a halált, * ki Istenségedben sérthetetlen vagy; * feltámadván pedig halottaidból, * halhatatlanságot adtál az emberek nemzetségének, * mint egyedül mindenható.
Elfogadván testileg a halált, * nekünk halhatatlanságot szereztél ó Üdvözítő; * és a sírban lakoztál, * hogy minket az alvilágból kiszabadíts * feltámasztva minket is magaddal, * mint Ember szenvedvén, * de mint Isten feltámadván. * Ezért így kiáltunk Hozzád: * Dicsőség Néked, életetadó Urunk, * egyedüli Emberszerető.
Sziklák meghasadtak, Üdvözítő, * midőn a Koponya-helyen felállították a keresztedet; * megrettentek az alvilág őrei, * mikor mint halandót helyeztek Téged a sírba; * és megtörve a halál erejét, * enyészetlenséget adtál minden elhunytaknak feltámadásoddal, Üdvözítő; * életetadó Urunk, dicsőség Néked.
[D][T4]Látni vágyták az asszonyok a Te feltámadásodat, Krisztus Isten; * előresietett tehát Magdalai Mária, * és a követ a sírboltról elgördítve találta, * és az angyalt, aki ott ült és így szólott: * Mit keresitek az Élőt a halottak között? * Feltámadt mint Isten, * hogy üdvözítsen mindeneket.
[/]
[Tone 5]
[1ST]
[T5]Az Úr keresztjét magasztaljuk, * szent temetését énekekben tiszteljük, * és feltámadását fennen dicsőítsük; * mert magával együtt felkeltett a sírból holtakat mint Isten, * leigázva a halál hatalmát * s az ördög erejét, * és az alvilágban lévőkre világosságot árasztott.
[D][T5]Urunk, halottnak neveztek Téged, * ki megölted a halált; * sírba tettek, ki üressé tetted a sírokat; * fent a katonák őrizték a sírboltot, * lent az időtelen időktől holtakat feltámasztottad. * Mindenható és felfoghatatlan Urunk, dicsőség Néked.
[M][T5]Örvendezz, ó szent és istenjárta hegy; * örvendezz, ó lelkes és eléghetetlen csipkebokor; * örvendezz, világnak egyedüli hídja az Istenhez, * mely átvezeted a halandókat az örök életbe; * örvendezz, tisztaságos Hajadon, * ki férfiút nem ismerve szülted a mi lelkünk Üdvösségét.
[/]
[2ST]
[T5]Urunk, a Te harmadnapi feltámadásod * és az apostolok hódolása után * Péter így kiáltott Hozzád: * Az asszonyok bátrak voltak, * én azonban bátortalan; * a lator Istennek vallott Téged, * én pedig megtagadtalak. * Vajon elhívsz-e újra tanítványodnak, * vagy ismét a mélység halászává teszel? * Fogadj engem a bűnbánót, Isten, * és üdvözíts engem.
[D][T5]Urunk, az elítéltek közé szegeztek Téged a törvénytelenek, * és lándzsával átszúrták az oldaladat, ó Irgalmas; * elfogadtad a temetést,* ki széttörted az alvilág kapuit; * s harmadnapra feltámadtál. * Siettek az asszonyok, hogy lássanak Téged, * s jelentették az apostoloknak a feltámadást. * Ó fölöttébb magasztalt Megváltó, * kit dicsérnek az angyalok, * áldott Urunk, dicsőség Néked.
[M][T5]Érintetlen Menyasszony, * Istennek Szülője, * aki Éva bánatát örömmé változtattad, * magasztalunk Téged mi hivők, * és hódolunk Néked, * mert kivezettél bennünket az ősi átokból. * Esedezzél most is szüntelenül, * ó fölöttébb magasztalt Szentséges, * hogy mi üdvözöljünk.
[/]
[YPA]
Az angyalnak látásától elméjükben elámulva, s az isteni feltámadás által megvilágosodva, örömhírt vittek a kenetvivők az apostoloknak: Hirdessétek a népeknek az Úr feltámadását, aki csodákkal segített, és megadta nekünk a nagy irgalmat.
[/]
[GRD]
[T5]Gyötrődésemben amiként Dávid, * énekelek Néked, Üdvözítőm: * Szabadítsd meg lelkemet az álnok nyelvtől.
Boldog az életük a pusztaság lakóinak, * kiknek az isteni szerelem * ad szárnyakat.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Lélek tart össze mindeneket, * a láthatókat és láthatatlanokat, * mert lévén Uralkodó, * a Háromság egyike Ő valóban.

A hegyekre emelkedjünk, lelkem; * oda menj, * ahonnan jő a segedelem.
A Te lebegő jobbkezed, Krisztus, * őrizzen meg engem * minden ballépéstől.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleknek mondjuk, * az isteniekről elmélkedve: * Te vagy, Isten, az élet, a szeretet, a világosság, az értelem, * Te vagy a jóság, * Te uralkodsz mindörökké.

Azokért, kik ezt mondották nékem: * az Úr tornácaiba megyünk, * nagy örömmel eltelve, imádságot mondok.
Dávid házán félelmetes dolgok mennek végbe; * mert ott a tűz, * mely megéget minden undok gondolatot.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleké az életet fakasztó méltóság, * aki által életre kel minden élőlény, * miként az Atyában s Vele együtt az Igében.
[/]
[PRK]
[T5]Kelj fel, én Uram Istenem, emelkedjék fel a Te karod; mert Te uralkodsz mindörökké.
Vallomást teszek Rólad, Uram, teljes szívemből.
[/]
[OD1]
[T5]A lovat és a lovasát a Vörös Tengerbe ölte Krisztus, * ki magasságos karjával összezúzza a háborúságokat, * Izraelt pedig megszabadította, * ki győzelmi éneket énekelt.
A zsidók tövist hordozó gyülekezete, nem tartván meg az anyai szeretetet, megkoszorúzott Téged jóttevő Krisztus, aki feloldottad az ősatya tövises büntetését.
Fölemeltél engem, aki a verembe estém, ó Életetadó, lehajolván s el nem esvén; és eltűrve sértetlenül romlásunknak rossz illatát, Krisztus, meghintettél az isteni lényed illatával.
[M]Feloldatott az átok, és megszűnt a bánat; mert az Áldott és Kegyelembefogadott, örömet sugárzott a hívőkre: Krisztust, az áldást fakasztva a világ minden határainak.
[/]
[OD3]
[T5]Ki a földet parancsoddal a semmire alapoztad, * és a roppant súlyát felfüggesztetted, ó Krisztus, * parancsaid meg nem ingó sziklájára erősítsd meg Egyházadat,*  egyedülvaló Jóságos és Emberszerető.
Kik a kőből mézet ittak, epét adtak Néked Krisztus, aki a pusztában csodát tettel; ecettel fizették meg Néked a manna jótéteményét, Izraelnek hálátlan fiai.
Kiket egykor fényes felhő borított el, sírba tették Krisztust, az Életet; Ő azonban a tulajdon hatalmával feltámadván, megadta minden hívőknek a Léleknek fentről való, titokzatosan beárnyékoló ragyogását.
[M]A tisztaságos Atyától kisugárzott Isten Anyja, Te összeegyeztethetetlen módon szültél, anyai fájdalmak nélkül; amiért is Téged, ki a megtestesült Igét szülted, igaz hittel Isten Szülőjének hirdetünk.
[/]
[OD4]
[T5]Isteni megalázkodásodat látnoki módon megértve Habakuk, * rettegéssel így kiáltott Hozzád, Krisztus: * Néped szabadítására jöttél, * hogy üdvözítsd a Te fölkenteidet.
Mint képmásban előre jelezve tisztaságos keresztedet, mely megöli a bűn ízét, ó Jóságos, Merrának keserűséges vizét fa által édessé tetted.
A keresztet fogadtad el Üdvözítőm, a tudás fájának ellenében, és epét az édes ital helyett; és a halál enyészete ellen kiontottad isteni Véredet.
[M]Érintés nélkül fogantál sértetlenül a méhedben, és fájdalom nélkül szültél, szülés után pedig Istennek testet adó Szűzként maradtál.
[/]
[OD5]
[T5]Ki mint köntöst öltöd fel a világosságot, * Hozzád serkenek föl és Hozzád kiáltok: * Világosítsd meg elsötétült lelkemet, Krisztus, * mint egyedülvaló könyörületes.
A dicsőségnek Királya önként függ a kereszt fáján, dicstelenül meggyalázva, mondhatatlan módon szerezve énnekem az isteni dicsőséget.
Te öltöztettél át engem, Krisztus, az enyészhetetlenségbe, ki testileg sértetlenül ízlelted meg a halálnak enyészetét, és harmadnap felkeltél a sírból.
[M]Magtalanul szülvén nekünk Krisztust, az Igazságot és a Megváltást, Te tetted szabaddá az átoktól, Istennek Szülője, az ősatya természetét.
[/]
[OD6]
[T5]A szenvedélyek lélekölő viharától dühöngő tengert * csöndesítsd le, Uralkodó Krisztus, * és vezess ki a romlásból engem, * mint egyedülvaló könyörületes.
A romlásba csuszamodott az ősatya, megízlelvén az engedetlenség ételét, de Te az életbe vezetted őt, Uralkodó Krisztus, a Te szenvedésed által.
Bár Te vagy az Élet, leszálltál az alvilágba, Uralkodó Krisztus, és romlássá válva a rontónak, romlás által fakasztottad a feltámadást.
[M]Szült a Szűz, és szülvén tiszta maradt, karjain tartva mint valóban Szűz Anya Azt, aki kezében hordozza a mindenséget.
[/]
[KNT]
[T5]Alászállottál az alvilágba Üdvözítőm, * és összezúztad annak kapuit mint mindenható; * az elhunytakat, mint Alkotó, magaddal együtt feltámasztottad, * és a halál fullánkját letörted Krisztus, * és megszabadítottad az átoktól Ádámot, ó Emberszerető, * miért is mindnyájan így kiáltunk Hozzád: * Üdvözíts minket Urunk.
[/]
[IKS]
Hallván az asszonyok az angyal szózatát, abbahagyták a sírást, s felderülve és rettegve szemlélték a feltámadást; s íme Krisztus közeledett és így szólt hozzájuk: örvendjetek! Bízzatok, mert Én legyőztem a világot, s a megbilincselteket megszabadítottam. Siessetek tehát a tanítványokhoz, s jelentsétek nekik, hogy előttük megyek Galilea városába a hit hirdetésére; miért is mindnyájan így kiáltunk Hozzád: Üdvözíts minket, Urunk.
[/]
[OD7]
[T5]Az atyáknak fölöttébb magasztalt Ura * a lángokat eloltotta, * s az ifjakat hűsítette, * kik összhangban énekelték: * Áldott vagy Te, Istenünk.
Testet öltve mint csalétket a horogra, isteni erőddel elfogtad a kígyót, fölvezetve azokat, akik ezt kiáltják: Áldott vagy Te, Istenünk.
Ki a földnek roppant terjedelmét eltöltötte élettel, testileg a sírban fekszik az Elférhetetlen, kinek mindannyian énekeljük: Áldott vagy Te, Istenünk.
[M]Egy tulajdonságot szültél két természetben ó Feddhetetlen, a mi testet öltött Istenünket, kinek mindannyian énekeljük: Áldott vagy Te, Istenünk.
[/]
[OD8]
[T5]Néked, ó Mindentehető, * a kemencébe zárt ifjak, * ékességes kart alkotva énekelték: * Minden teremtmények, * az Urat dicsérjétek és magasztaljátok mindörökké.
Te a kívánt üdvösséges szenvedés poharát mint nem kívántat elhárítottad, mert két akaratot hordozol magadban, a két természetednek megfelelően, Krisztus, mindörökké.
A Te leereszkedésed által, ó mindentehető Krisztus, megcsúfoltatott a pokol, s kiengedte mindazokat, kik valaha csalás által holttá lettek, és most Téged magasztalnak mindörökké.
[M]Ki értelem felettien, ige által szülted Istenemberként az Urat, és tovább is Szűz maradtál, Téged ó Hajadon, minden teremtmények áldunk és magasztalunk mindörökké.
[/]
[OD9]
[T5]Ézsaiás örvendezz, * a Szűz méhében fogant, * és Fiút szült: Emmánuelt, * Istent és Embert. * Kelet az Ő neve, * kit is magasztalva, * a Szüzet mondjuk boldognak.
Az elesett embert fölemelted, Uralkodó Krisztus, szűzi méhtől fogva hozzá hasonulván; csak a bűnnek részese nem lévén, megszabadítottad őt az enyészettől, tisztaságos szenvedéseiddel.
A Te isteni folyású Véred által, Uralkodó Krisztus, mely kiömlött tisztaságos és életetadó oldaladból, megszűnt a bálványok áldozata, s az egész föld a dicséret áldozatát ajánlja fel Néked.
[M]Nem testetlen Istent, sem egyszerű embert hozott létre a tiszta és szent Hajadon, hanem tökéletes Embert, és igaz és tökéletes Istent, kit is magasztalunk az Atyával és a Lélekkel.
[/]
[PRS]
[T5]Urunk, bár a törvényszegők sírodat lepecsételték,  * kiléptél a sírboltból, * amiképpen megszülettél Isten Szülőjétől. * Testnélküli angyalaid nem fogták fel, * hogyan testesültél meg, * a Téged őrző katonák nem vették észre, * mikor támadtál fel; * mert mindkettő zárva marad a vizsgálók előtt; * de a csodák feltárulnak azoknak, * akik hittel hódolnak a titok előtt. * Kik azt magasztaljuk, * adj nekünk örvendezést és a nagy irgalmat.
Urunk, ki az örök korlátokat összezúztad, * és a bilincseket széttörted, * feltámadtál a sírboltból, * otthagyván a sírlepleket, * bizony ságul a háromnapi valóságos eltemettetésednek; * és előre mentél Galileába, * bár őrzött a sírbarlang. * Nagy a Te irgalmad, * ó felfoghatatlan Üdvözítő, irgalmazz nékünk.
Urunk, az asszonyok siettek a sírhoz, * hogy lássanak Téged, * a miérettünk szenvedett Krisztust, * s odaérve angyalt találtak ott, * aki ült a félelemmel elgördített sírkövön, * és így kiáltott hozzájuk, mondván: * Feltámadt az Úr! * Mondjátok meg a tanítványoknak, * hogy feltámadt halottaiból a mi lelkünk Üdvözítője.
Urunk, amiként kiléptél a lepecsételt sírodból, * úgy léptél be a zárt ajtókon át tanítványaidhoz, * megmutatva nekik testi sebeidet, * amelyeket hosszantűrőn elviseltél, Üdvözítő. * Mint Dávid magvából való, * sebeket szenvedtél, * mint Istennek Fia megszabadítottad a világot. * Nagy a Te irgalmad, * ó felfoghatatlan Üdvözítő, irgalmazz nékünk.
Urunk, örökkévalóságnak Királya * s a mindenek Alkotója, * ki érettünk a keresztrefeszítést és a temetést testben elfogadtad, * hogy bennünket mindnyájunkat megszabadíts a pokoltól, * Te vagy a mi Istenünk, * Rajtad kívül mást nem ismerünk.
Urunk, a Te tündöklő csodáidat * ki tudná elbeszélni, * vagy ki hirdethetné félelmetes titkaidat? * Mert miérettünk Emberré lettél, * amiként magad akartad, * megmutatva hatalmad erejét; * kereszteden a latornak megnyitottad a Paradicsomot, * eltemettetésed alatt az alvilág korlátait összezúztad, * és feltámadásod által gazdaggá tetted a mindenséget. * Ó Könyörületes, dicsőség Néked.
[D][T5]A kenetvivő asszonyok korán reggel sírodhoz érkezve, * meg akartak kenni Téged, * a halhatatlan Igét és Istent, * s az angyalnak szavaitól felvilágosítva, * örömmel fordultak vissza, * hogy jelentsék nyilvánosan az apostoloknak: * föltámadtál, mindenek Élete, * s a világnak engesztelést adtál és a nagy irgalmat.
[/]
[Tone 6]
[1ST]
[T6]Midőn a sír megnyílt s az alvilág kesergett, * Mária így kiáltott az elrejtőzött apostolokhoz: * Jertek elő, ti szőlőmunkások, * hirdessétek a feltámadás igéjét; * feltámadt az Úr, * megadva a világnak a nagy irgalmat.
[D][T6]Urunk, a sírodnál állt a Magdalai Mária, * és hangosan zokogott, * és a kertésznek gondolván Téged, ezt mondta: * Hová rejtetted el az örök Életet? * Hová tetted Azt, aki a Kerubokon ül? * Mert őrzői félelmükben halálra váltak. * Vagy adjátok nékem az Uramat, * vagy így kiáltsatok velem együtt: * Ki a halottak közt voltál, * és a holtakat feltámasztottad, dicsőség Néked.
[M][T6]Előjelzi Gedeon a fogantatást, * és Dávid tolmácsolja a szülésedet, Istennek Szülője; * mert lehullott a harmatcsepp ama gyapjúfürtre, * amiként az Ige a méhedbe, * és magvetés nélkül sarjasztottad, ó Te Szent Föld, * a világnak üdvösségét, * Krisztust, a mi Istenünket, ó Kegyelembefogadott.
[/]
[2ST]
[T6]Az Élet a sírban feküdt, * és a pecsét rajta volt a sírkövön; * mint az alvó Királyukat, * úgy őrizték Krisztust a katonák; * és vaksággal sújtva az ellenségeit, * feltámadt az Úr.
[D][T6]Előjelzi Jónás a Te sírodat, * és Simeon tolmácsolja isteni feltámadásodat, halhatatlan Urunk; * mert mint halott szálltál le a sírba, * ki feltártad az alvilág kapuit; * feltámadtál pedig romlás nélkül mint Uralkodó, * a világnak üdvözítésére, Krisztus Istenünk, * megvilágosítva a sötétségben lévőket.
[M][T6]Istennek Szűz Szülője, * kérleld a Te Fiadat, * aki önként szegeztetett a keresztre, * és feltámadt a halottaiból, * Krisztust a mi Istenünket, * hogy üdvözítse a mi lelkünket.
[/]
[YPA]
Önként vállalt és életetadó haláloddal, Krisztus, összetörve az alvilág kapuit mint Isten, megnyitottad nekünk a hajdani Paradicsomot, és halottaidból feltámadván, megmentetted a romlástól a mi életünket.
[/]
[GRD]
[T6]Az égre, Hozzád emelem szemeimet, Ige; * könyörülj rajtam, * hogy Tenéked éljek.
Irgalmazz nékünk, * a megalázkodóknak, * és tégy minket hasznos eszközeiddé, ó Ige.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleké minden üdvözítő erő; * akit Az érdem szerint megihlet, * hamar kiemeli a földiekből, * szárnyat ad neki, * megnöveli és fölemeli.

Ha az Úr nem lett volna közöttünk, * senki tőlünk nem állhatta volna az ellenség támadását; * mert a győzedelmesek innen magasztaltatnak fel.
Az ő fogaiktól el ne ragadtassák * madárként az én lelkem, ó Ige. * Ó hogyan szabaduljak meg ellenségeimtől bűnkedvelő létemre?
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleké a mindenek megistenülése, * jóakarat, értelem, békesség és áldás; * mert egyenlően cselekszik az Atyával és az Igével.

Kik az Úrban bíznak, félelmetesek az ellenségnek, * és csodálatosak mindeneknek, * mert fölfelé tekintenek.
Törvénytelenségekre nem nyújtja ki a kezét * az igazak öröksége, * melynek, Üdvözítő, Te vagy segítője.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleké a hatalom a mindenek fölött, * Néki hódolnak a mennyei seregek és a földieknek minden lehellete.
[/]
[PRK]
[T6]Urunk, serkentsd föl hatalmadat, és jöjj szabaditásunkra.
Izraelnek Pásztora, hallgass meg, aki mint bárányt vezéreled Józsefet.
[/]
[OD1]
[T6]Mint a szárazföldön járván * a mélységben Izrael, * és elmerülni látva nyomában az üldöző fáraót, * győzedelmi éneket zengett Istennek.
A kereszten széttárva a kezeidet, atyai jóindulattal töltöttél el mindeneket, ó jóságos Jézus; azért Néked mindannyian győzedelmi éneket énekelünk.
Félelemmel járul Eléd a halál, mint parancsra a szolgáló, az életnek Uralkodójához, ki általa adományozza minékünk az örök életet és a feltámadást.
[M]Ki a Teremtődet magadba fogadtad, amint Ő akarta, hogy méhedből magtalanul, értelem feletti módon megtestesüljön, ó Tisztaságos, valóban Nagyasszonya vagy a teremtményeknek.
[/]
[OD3]
[T6]Nincsen más szent, * mint Te vagy, én Uram Istenem, * aki fölemelted híveidnek erejét ó Jóságos, * és megerősítettél minket a Te hitvallásod kőszikláján.
Látván a testileg keresztrefeszített Istent, a természet félelmében felbomlott; de a miérettünk Keresztrefeszített hatalmas kezétől erősen megtartatott.
A halál által lerontva, élettelenül fekszik a nyomorult halál; nem bírta el az Élet isteni támadását, és elpusztult az erős, s mindeneknek megadatik a feltámadás.
[M]Isteni szülésednek csodája, ó Tisztaságos, felülmúlja a természet minden rendjét; mert természetfelettien fogantad méhedben Istent, és szülvén Őt, Örökszűz maradtál.
[/]
[OD4]
[T6]Krisztus az én erőm, * Istenem és Uram; * ezt énekli istenesen ujjongva a tisztaságos Egyház, * tiszta lélekkel ünnepelve az Urat.
Ki virágzott az igazi Élet Fája, ó Krisztus; felállíttatott a kereszt, és megöntöztetve vérrel s vízzel, tisztaságos oldaladból, életet fakasztott nékünk.
Nem ajánlja fel már nékem, hazug módon a kígyó a megistenülést; mert Krisztus, az emberi természet megistenítője, feltárta most nékem akadályok nélkül az életnek útját.
[M]Valóban kimondhatatlan és felfoghatatlan, ó Istennek örökszűz Szülője, a földiek és égiek előtt, szülésednek titka.
[/]
[OD5]
[T6]Isteni fényeddel ragyogtasd be, ó Jóságos, * azoknak a lelkét, * kik vágyakozással Hozzád igyekeznek; * könyörgök, hogy láthassalak Téged, * Istennek Igéjét, * a valóságos Istent, * aki visszahívsz engem a vétkezések sötétségéből.
Meghátrálnak most előttem a kerubok, Uralkodó, és menekül előlem a lángpallos is, látván Téged, Istennek Igéjét, a valóságos Istent, ki utat nyitsz a latornak a Paradicsomba.
Nem félek már a földbe való visszatéréstől, Uralkodó Krisztus, mert Te fölvezettél a földből nagy könyörületeddel engem, az elfeledettet az enyészetlenség magasságába, a feltámadásod által.
[M]Kik Téged egész lelkűnkből Isten Szülőjének vallunk, ments meg minket, ó világnak jóságos Nagyasszonya; mert Te vagy a legyőzhetetlen oltalmunk, valóságos Istenanyja.
[/]
[OD6]
[T6]Látván az élet tengerének háborgását * a kísértések viharától, * a Te csöndes révedbe menekedve így kiáltok Hozzád: * Hozd vissza életemet az enyészetből, Nagyirgalmú.
Keresztrefeszíttetvén Uralkodó, a szegekkel eltörölted a reánk kimondott átkot, s a lándzsával, mely átszúrta oldaladat, eltépted Ádámnak adósságlevelét, s a világot megszabadítottad.
Csel által elgáncsoltatván Ádám, lehurcoltatott az alvilág mélyébe, ámde Te, a természetednél fogva kegyelmes Isten, alászállottál őt megkeresni, és válladon hordozva feltámasztottad őt.
[M]Tisztaságos Nagyasszonyom, ki szülted a halandóknak a kormányzó Urat, csöndesítsd le szenvedélyeimnek állhatatlan, ádáz háborgását, és adj az én szívemnek nyugodalmat.
[/]
[KNT]
[T6]Éltető kezével feltámasztván a sötét mélységből, * minden halottakat az életetadó Krisztus Isten, * feltámadást ajándékozott a halandó porhüvelynek; * mert Ő a mindenek Üdvözítője, feltámadása, élete és Istene.
[/]
[IKS]
Keresztedet és eltemettetésedet, ó Életetadó, magasztaljuk és imádjuk mi hivők, mert a poklot leigáztad, Halhatatlan, mint mindentehető Isten, és a halottakat magaddal feltámasztottad, s az alvilág kapuit szétzúztad, és a halál hatalmát megtörted mint Isten. Ezért mi, a földnek szülöttei, szeretettel dicsőítünk Téged, aki feltámadtál, és megtörted a mindent pusztító ellenség hatalmát, és a Benned hívőket mind feltámasztottad, s a világot a kígyónak nyilaitól megszabadítottad, és aki mint egyedül hatalmas, megmentettél minket az ellenség álnokságától. Mindezekért áhítattal magasztaljuk feltámadásodat, amely által üdvözítettél bennünket, mint a mindenek Istene.
[/]
[OD7]
[T6]Harmatossá változtatta az angyal a tüzes kemencét a szent ifjaknak, * a káldeusokat pedig megégetvén Istennek parancsa, * meggyőzte a zsarnokot, hogy így kiáltson: * Áldott vagy, atyáinknak Istene.
Keseregve a Te szenvedéseiden a napvilág, sötétségbe burkolózott, s fényes nappal az egész föld felett, elsötétítette a világosságot, így kiáltva Hozzád, Uralkodó: Áldott vagy, atyáinknak Istene.
A Te alászállásoddal Krisztus, ragyogásba öltöztek a földalattiak, az ősatya pedig örömmel eltelvén, ujjongva örvendezett és így kiáltott: Áldott vagy, atyáinknak Istene.
[M]Teáltalad Szűz Anya, derűs fény áradt az egész földkerekségre; mert az Istent, a mindenek Alkotóját szülted, akihez is esedezzél, Tisztaságos, hogy árassza reánk a hívőkre, a nagy irgalmat.
[/]
[OD8]
[T6]A lángból harmatot fakasztottál a szenteknek, * s az igaznak áldozatát vízzel égetted el; * mert egyedül akaratoddal mindeneket cselekszel, Krisztus. * Téged magasztalunk mindörökké.
A zsidók egykor prófétaölő népét, a gyűlölet Isten gyilkosává tette, midőn Téged a keresztre függesztett ó Istennek Igéje. Téged magasztalunk mindörökké.
Az ég boltozatát nem hagytad el, úgy kerested fel az alvilágot, Krisztus, és fölkeltetted a korhadásban fekvő embert, ki Téged magasztal mindörökké.
[M]A Világosságból fogantad a világosságot adó Igét, és kimondhatatlanul szülvén Őt, megdicsőíttettél; mert az Isteni Lélek lakozott Benned, ó Hajadon, amiért is dicsérünk Téged mindörökké.
[/]
[OD9]
[T6]Lehetetlen az embereknek meglátni az Istent, * akire az angyalok rendjei sem mernek tekinteni; * de Általad ó Tisztaságos, * láthatóvá lett a halandóknak a megtestesült Ige, * kit is a Menynyei Seregekkel együtt magasztalva, * Téged mondunk boldognak.
A szenvedésektől sértetlen maradtál, Istennek Igéje, midőn a szenvedésekkel érintkeztél, de feloldod az embert a szenvedéstől, szenvedéssel elhárítva a szenvedést, Üdvözítőnk; mert egyedül Te vagy sérthetetlen és mindenható.
Elfogadván a halálnak enyészetét, a romlástól érintetlenül tartottad meg testedet, életetadó isteni lelked pedig, Uralkodó, nem lett foglyává az alvilágnak, hanem mintegy álomból fölkelve, minket is feltámasztottál.
[M]Isten Atyát és a Vele együtt időtelen Fiút, mi halandók mindannyian tiszta ajkakkal dicsérjük, és a Szentséges Léleknek mondhatatlan és fölöttébb dicsőséges hatalmát tiszteljük; mert egyedül Te vagy fölöttébb hatalmas, szétválaszthatatlan Háromság.
[/]
[PRS]
[T6]A Te kereszted, Urunk, élet és feltámadás a Te népednek; * abban bízva, * Téged a mi feltámadott Istenünket dicsérünk. * Irgalmazz nékünk.
A Te eltemettetésed, Uralkodó, * megnyitotta a Paradicsomot az emberi nemzetségnek; * és a romlástól megszabadulván, * Téged a mi feltámadott Istenünket dicsérünk. * Irgalmazz nékünk.
Az Atyával és a Lélekkel * a halottaiból feltámadott Krisztust magasztaljuk, * és így kiáltunk Őhozzá: * Te vagy a mi életünk és feltámadásunk. * Irgalmazz nékünk.
Harmadnapra feltámadtál a sírból, ó Krisztus, * amiképpen megíratott, * feltámasztva ősatyánkat is; * ezért is az embereknek nemzetsége dicsér Téged, * és magasztalja feltámadásodat.
Urunk, nagy és félelmetes a Te feltámadásodnak titka; * mert úgy léptél ki a sírból, * mint vőlegény a nászházból, * halállal feloldva a halált, * hogy Ádámot megszabadítsd; * ezért a mennyekben ujjongnak az angyalok, * és a földön az emberek dicsőítik a hozzánk való könyörületedet, ó Emberszerető.
Ó ti törvényszegő zsidók, * hol vannak a sírpecsétek és az ezüstpénzek, * melyeket a katonáknak adtatok? * Nem lopták el a Kincset, * de feltámadt mint hatalmas; * ti pedig megszégyenültetek, * megtagadván Krisztust, a dicsőség Királyát, * ki szenvedett és elhantoltatott,* és feltámadt halottaiból. * Őnéki hódoljunk.
[D][T6]Ha a sírbolt lepecsételtetett, * hogyan lophattak meg benneteket, ó zsidók, * holott őröket is állítottatok, * és jeleket helyeztetek oda? * Bezárt ajtókon keresztül lépett elő a Király! * Vagy holtan adjátok elő, * vagy mint Istent imádjátok, * velünk együtt énekelve: * Dicsőség a keresztednek és a feltámadásodnak, Urunk.
[/]
[Tone 7]
[1ST]
[T7]Az Élet a sírban feküdt, * és a pecsét rajta volt a sírkövön; * mint az alvó Királyukat, * úgy őrizték Krisztust a katonák; * az angyalok dicsőítették Őt * mint a halhatatlan Istent, * az asszonyok pedig így kiáltottak: * Feltámadt az Úr, * megadva a világnak a nagy irgalmat.
[D][T7]Ki a háromnapos eltemettetéseddel leigáztad a halált, * s a megromlott embert az életethozó feltámadásoddal feltámasztottad * mint embereket szerető, * Krisztus Isten, dicsőség Néked.
[M][T7]Az érettünk keresztrefeszített és feltámadt Krisztus Istent, * ki megtörte a halál hatalmát, * szüntelenül kérleld, * Isten Szűz Szülője, * hogy üdvözítse a mi lelkünket.
[/]
[2ST]
[T7]Bár a sírboltodat lepecsételték, * mint az Élet keltél fel a sírból Krisztus Isten, * és a bezárt ajtókon át megjelentél tanítványaidnak, * mindenek Feltámadása, * megújítva általuk az igaz lelket bennünk, * a Te nagy irgalmad szerint.
[D][T7]A sírbolthoz siettek az asszonyok, * könnyek közt hozva a keneteket, * és amíg a katonák őriztek Téged, * a mindeneknek Királyát, * az asszonyok így szóltak egymáshoz: * Ki gördíti el nekünk a sírkövet? * Feltámadt a nagy tanács Hírnöke, * eltiporván a halált. * Mindenható Urunk, dicsőség Néked.
[M][T7]Örvendezz Kegyelembefogadott, * Isten Szűz Szülője, * az emberek nemzetségének révpartja és oltalma; * mert Tőled testesült meg a világ Megváltója; * egyedül csak Te vagy Anya és Hajadon, * ó mindenkor Áldott és Megdicsőített. * Járj közre Krisztus Istennél, * hogy adjon békességet az egész földkerekségnek.
[/]
[YPA]
Aki a mi formánkat felvetted, és testileg a keresztet elszenvedted, üdvözíts a feltámadásoddal engem, Krisztus Isten, mint embereket szerető.
[/]
[GRD]
[T7]Ki a Sion foglyait * a bolyongásból visszahoztad, * élessz fel engem is Üdvözítő, * kiemelve engem a szenvedély rabságából.
Ki a déli szélben könnyek között a böjt gyötrelmeit veti, * örömmel aratja az örök élet táplálékának kévéit.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleké az isteni kincseknek forrása, * Tőle fakad a bölcsesség, értelem és félelem; * Őt illeti a dicséret, * dicsőség, tisztelet és hatalom.

Ha az Úr nem építi fel a lélek hajlékát, * hiába is fáradozunk; * mert Nélküle sem tett, * sem szó be nem teljesedik.
Az anyaméh gyümölcséből való szentek, * a Lélektől indíttatva, * újra sarjasztják * az örökbefogadás atyai rendeléseit.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Lélektől való a mindenek létezése; * mert Ő a mindenek előtt való Isten, * mindeneknek Urasága, * megközelíthetetlen Világosság, * mindeneknek Élete.

Akik félik az Urat, * megtalálván az élet útjait, * most és mindenkor * boldogok tiszta dicsőségben.
Az asztalod körül látva ivadékaidat, * mint facsemetéket, * örvendezz és vigadj főpásztor, * Krisztushoz vezetve őket.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
Szent Léleké a kegyelmi ajándékok tengere, * a dicsőség gazdagsága, * az ítéletek nagy mélysége; * mert az Atyával és a Fiúval együtt dicsőséges és imádott.
[/]
[PRK]
[T7]Kelj fel, én Uram Istenem, emelkedjék fel a Te karod, ne feledkezzél meg szegényeidről végképpen.
Vallomást teszek Rólad, Uram, teljes szívemből; elbeszélem minden csodálatos dolgaidat.
[/]
[OD1]
[T7]Intésedre szárazföldhöz lett hasonló, Urunk, * a vizeknek folyékony természete; * így szárazon átkelvén Izrael, * győzedelmi dalt énekel Néked.
Elítéltetett a halál zsarnoksága a keresztfa által, midőn Igazságtalan halálra ítéltek el Téged Urunk; ezért a sötétség fejedelme, nem tudván legyőzni Téged, méltán kivettetett.
Az alvilág Hozzád közeledvén, és nem bírván fogaival összezúzni testedet, összetörte állkapcsait; akkor pedig Üdvözítő, feloldva a halál fájdalmait, harmadnapon feltámadtál.
[M]Feloldattak Éva ősanyánknak fájdalmai, mert elkerülve a fájdalmakat, házasságot nem ízlelve szültél; ezért Téged Tisztaságos, Isten Szülőjének világosan ismerve, mindannyian dicsőítünk.
[/]
[OD3]
[T7]Ki kezdetben hatalmas szavaddal az egeket megerősítetted, * s a mindent cselekvő Isteni Lélekkel azoknak minden hatalmát, Üdvözítő Uram, * erősíts meg engem hitvallásod rendíthetetlen szikláján.
Felmenvén a keresztfára, önként szenvedsz miérettünk, ó kegyelmes Üdvözítő, és hordozod a sebet, mely békességet s üdvösséget szerez a hívőknek, s amely által ó Irgalmas, engesztelést nyertünk mindannyian a Te Szülőatyádnál.
Te tisztítottál meg sebeimtől engem, ki a sárkány marásától a lelkemben sebzett voltam Krisztusom, s megmutattad a világosságot nékem, aki egykor sötétségben és romlásban feküdtem; mert leszállva a kereszten át az alvilágba, felkeltettél engem.
[M]A férfiút nem ismerő Anyád esedezései által, jutalmazd meg békeséggel a világot Üdvözítő, és méltasd kimondhatatlan dicsőségedre azokat, kik dicsőítenek Téged.
[/]
[OD4]
[T7]Ki az Atya ölét el nem hagyva * szállottál a földre, Krisztus Isten, * hallottam gondviselésed titkát, * és dicsőítelek Téged,* egyedülvaló Emberszerető.
Hátát adván a korbácsolásra a Szűztől Megtestesült, vétkes szolga helyett bűnhődik az ártatlan Uralkodó, feloldozva az én bűneimet.
Megállva a törvénytelen bírák ítélőszéke előtt, mint vádlott ítéltetik, és földi kéz ütéseit tűri, ki mint Isten alkotta az embert, és igazságosan ítéli a földet.
[M]Mint valóban Isten Anyja, esedezz az Alkotódhoz és Fiadhoz Feddhetetlen, hogy vezéreljen engem az Ő dicsőséges akarata üdvösséges révpartjához.
[/]
[OD5]
[T7]Világtalan éjszaka veszi körül a hitetleneket, ó Krisztus, * a hívőkre pedig világosság árad, * isteni igéid gyönyörűségéből; * ezért Hozzád serkenek és magasztalom Istenségedet.
Szolgáidért adod váltságul magadat Krisztus, és állod az arculütést, mely szabadságot szerez azoknak, kik így énekelnek Néked: Hozzád serkenek és magasztalom Istenségedet.
Isteni hatalmad által Krisztus, a test gyöngeségével leverted az erőst ó Üdvözítő, és a halál legyőzőjévé avattál engem, a feltámadásod által.
[M]Az Általad megtestesült Istent szülted, Istenhez méltóan, ó tiszta és fölöttébb magasztalt Anya; mert a férfiúi nemet nem ismerted, hanem a Szent Lélektől fogantál.
[/]
[OD6]
[T7]Szédülve a földi gondok viharától, * elmerülve az engem kísérő bűnök között, * s odavetve a lélekpusztító fenevadnak, * mint Jónás kiáltok Hozzád Krisztus: * Vezess ki engem a halálthozó mélységből.
Megemlékeztek Rólad az igazaknak alvilágba zárt és megfogyatkozott lelkei, és Tőled kérték szabadításukat, amelyet is megadtál nekik kereszted által Krisztus, fölkeresvén az alvilágban lévőket, mint könyörületes.
A Te lelkes és nem kéztől épített templomodra tekintve, amelyet a szenvedések leromboltak, elcsüggedt az apostolok kara, de reménységgel hódolva néki, mint újra felállítottat mindenütt hirdette.
[M]A Te mondhatatlan és érettünk való szülésednek módját, ó Istennek feddhetetlen Szűz Mátkája, ki magyarázhatná meg az emberek közül? Mert az Isten Ige körülírhatatlanul egyesült Veled, és testté lett Általad.
[/]
[KNT]
[T7]Immár a halál hatalma nem vesz erőt a halandókon, * mert Krisztus alászállott, * megtörte és eloszlatta annak erejét; * megkötözve már a pokol, * a próféták pedig egyhangúan vigadnak, mondván: * Megjelent az Üdvözítő azoknak, * akik hittel élnek; * jertek hivők a feltámadásra.
[/]
[IKS]
Megremegett ma a mélységben az alvilág és a halál a Háromság Egyikétől; megrendült a föld, s az alvilág kapuőrei megrettentek látásodtól; az egész teremtés a prófétákkal együtt örvendezve, győzedelmi dalt énekelt Néked, a megváltó Istenünknek, ki megtörted a halál hatalmát. Ujjongjunk és így kiáltsunk Ádámhoz s a tőle származókhoz: A keresztfa vezette őt vissza; jertek hivők a feltámadásra.
[/]
[OD7]
[T7]A tűzégette kemencét egykor * az ifjak harmatozóvá tették, * az egy Istent magasztalva és ezt mondva: * Fölöttébb magasztalt és fölöttébb dicsőséges atyáinknak Istene.
Fa által lett holttá Ádám, önkényesen engedetlen lévén, de Krisztusnak engedelmessége által újjáalkottatott; mert érettem keresztrefeszíttetik Istennek fölöttébb dicsőséges Fia.
Téged, a sírból feltámadt Krisztust, magasztal az egész teremtés; Te életet fakasztottál az alvilágban lévőknek, feltámadást a holtaknak, és világosságot a sötétségben lévőknek, ó fölöttébb Dicsőséges.
[M]Örvendezz, megrontott Ádámnak Leánya; örvendezz, Istennek egyetlen Mátkája; örvendezz, ki által az enyészet száműzetett, és aki az Istent szülted. Őhozzá esedezz, Tisztaságos, hogy mindnyájan üdvözöljünk.
[/]
[OD8]
[T7]A tűztől el nem égő csipkebokor * a Sinai hegyen megszólalva * az Istent mutatta meg * a nehéznyelvű, hangtalan Mózesnek; * és az istenes buzgóság a három ifjút * tűzben el nem emésztődő énekessé tette. * Minden teremtmények, * az Urat dicsérjétek és magasztaljátok mindörökké.
A szeplőtelen eszmei Bárány, a világért leöletvén, megszüntette a törvény szerinti felajánlásokat, megtisztítva a világot mint Isten vétkek nélkül, hogy mindenkor így kiáltson: Minden teremtmények, az Urat dicsérjétek és magasztaljátok mindörökké.
Nem lévén enyészhetetlen a szenvedés előtt az Alkotótól nyert testünk, a szenvedés és a feltámadás után hozzáférhetetlenné lett az enyészet számára, és megújhodást szerez a halandóknak, akik ezt kiáltják: Minden teremtmények, az Urat dicsérjétek és magasztaljátok mindörökké.
[M]A Te tisztaságod és feddhetetlenséged, ó Szűz, megtisztította a földkerekség szennyét és utálatosságát; s lettél nékünk a kiengesztelés szerzője Istennél, amiért is mindannyian áldunk Téged, tisztaságos Hajadon, és magasztalunk mindörökké.
[/]
[OD9]
[T7]Ki a romlás kísértése nélkül szültél, * és a mindent cselekvő Igének testet kölcsönöztél, * ó férfiút nem ismerő Anya, * Isten Szűz Szülője, * az Elbírhatatlannak hajléka, * a végtelen Teremtődnek befogadója, * Téged magasztalunk.
Kik az Istenségnek szenvedést tulajdonítotok, hallgassatok el mindnyájan, ti hamisan gondolkodók; mert a dicsőségnek Urát, aki testben keresztrefeszíttetett, de isteni természetében megfeszítetlen maradt, mint két természetű egy Istent magasztaljuk.
Akik elvetitek a testek feltámadását, menjetek el Krisztusnak sírjához, és tanuljátok meg, hogy megöletett és újra feltámadott az Életetadó teste, bizonyságául a végső feltámadásnak, amelyben reménykedünk.
[M]Nem az Istenségek, hanem a Tulajdonságok Háromságát, és nem a Személyek, hanem az Istenség Egységét tisztelve, szétvágjuk azokat, kik ezt széjjelosztják, és összezavarjuk, kik azt összezavarni merészelik, akit is mi magasztalunk.
[/]
[PRS]
[T7]Feltámadott Krisztus halottaiból, * feloldván a halál bilincseit; * hirdess ó föld nagy örömet; * dicsérjétek egek Isten dicsőségét.
Látván Krisztus feltámadását, * hódoljunk szent Urunk Jézus előtt, * aki egyedül bűn nélkül való.
Krisztus feltámadásának nem szűnünk meg hódolni, * mert Ő szabadított meg bennünket törvénytelenségeinktől, * a szent Urunk Jézus, * aki megmutatta a feltámadást.
Mivel viszonozzuk az Úrnak mindazt, * amit velünk cselekedett? * Miérettünk jött el Isten az emberek közé; * megromlott természetünkért az Ige testté lett * és köztünk lakozott; * a hálátlanokhoz eljött a Jóttevő, * a foglyokhoz a Szabadító, * a sötétségben ülőkhöz az Igazság Napja. * Kereszten a Sérthetetlen, * alvilágban a Világosság, * halálban az Élet; * az elesetteknek Ő a feltámadás, * akihez is így kiáltsunk: * Mi Istenünk, dicsőség Néked.
Az alvilág kapuit szétzúztad Urunk, * s megdöntötted a halál hatalmát a Te hatalmas erőddel, * és feltámasztottál halottakat, * kik időtlen idők óta a sötétségben feküdtek, * a Te isteni és dicsőséges feltámadásoddal, * mint a mindenség Királya és a mindenható Isten.
Jertek örvendezzünk az Úrban, * és vigadjunk az ő feltámadásában, * mert Ő feltámasztott halottakat, * az alvilág feloldozhatatlan bilincseiből, * és mint Isten örök életet ajándékozott a világnak * és a nagy irgalmat.
[D][T7]Tündöklő angyal ült az Életet befogadó sírbolt kövén, * és örömet hirdetett a kenethozó asszonyoknak, mondván: * Feltámadt az Úr, * mint előre megmondotta néktek; * jelentsétek az Ő tanítványainak, * hogy előttük megy Galileába, * s a világnak megadja az örök életet és a nagy irgalmat.
[/]
[Tone 8]
[1ST]
[T8]Feltámadtál halottaidból mindeneknek Élete, * s a világosság angyala így szólott az asszonyokhoz: * Szüntessétek meg a könnyeket, * s az apostoloknak örömhírt vigyetek, * énekelve kiáltsátok, * hogy feltámadt az Úr Krisztus, * ki mint Isten kegyes volt üdvözíteni az emberek nemzetségét.
[D][T8]Feltámadván valóban a sírból, * meghagytad a szentéletű asszonyoknak, * hogy vigyék hírül a feltámadást az apostoloknak, * amiképpen megíratott; * és elfutván Péter a sírhoz érkezett, * és látván a fényt a sírban, elámult; * akkor látta meg üresen a sírlepleket, * az isteni test nélkül heverve, * és hittel így kiáltott fel: * Dicsőség Néked Krisztus Isten, * mert Te üdvözítesz mindeneket Üdvözítőnk, * mert kisugárzása vagy az Atyának.
[M][T8]A mennyei kaput és frigyszekrényt, * a szentséges hegyet, * a tündöklő felhőt magasztaljuk, * a mennyei lépcsőt, * az eszmei Paradicsomot, * Évának váltságát, * az egész földkerekség nagy kincsét; * mert őbenne teljesedett be a világ üdvössége, * s a régi bűnök elengedése. * Ezért így kiáltunk Hozzá: * Járj közre a Fiadnál és Istennél, * hogy adja meg a vétkek bocsánatát azoknak, * kik áhítattal hódolnak a Te szentséges Szülöttednek.
[/]
[2ST]
[T8]Emberek lepecsételték a sírodat Üdvözítő, * angyal pedig elgörgette a követ a sír szájáról; * asszonyok megláttak Téged, * a halottakból Feltámadottat, * s azok mondták az örömhírt tanítványaidnak a Sionon, * hogy Te feltámadtál mindenek Élete, * s leoldódtak a halálnak bilincsei. * Urunk, dicsőség Néked.
[D][T8]Temetési keneteket hozva az asszonyok, * angyal hangját hallották a sírból: * Szüntessétek meg a könnyeket, * s bánat helyett örömet vigyetek; * énekelve kiáltsátok, * hogy feltámadt az Úr Krisztus, * ki mint Isten kegyes volt üdvözíteni az emberek nemzetségét.
[M][T8]Benned örvendezik, Kegyelembefogadott, * az egész teremtés: * az angyalok rendje s az emberek nemzetsége. * Megszentelt templom, eszmei Paradicsom, * szűzi büszkeségünk, * aki által megtestesült az Isten, * és Gyermekké lett a mi öröktől fogva való Istenünk. * Mert a Te méhedet trónjává tette, * és öledet az egeknél tágasabbá változtatta. * Benned örvendezik, Kegyelembefogadott, * az egész teremtés; * dicsőség Néked.
[/]
[YPA]
Eljövén a kenetvivők az Életetadó sírjához, az Uralkodót keresték, holtak közt a Halhatatlant; s az öröm jóhírét véve az angyaltól, jelentették az apostoloknak, hogy feltámadott az Úr, megadva a világnak a nagy irgalmat.
[/]
[GRD]
[T8]Ifjúságom óta az ellenség kísért engem, * gyönyörökkel éget engem; * én azonban Benned bizakodva, Uram, legyőzöm őt.
Akik gyűlölik Siont, * legyenek miként a fű a kitépése előtt; * mert megtöri Krisztus a nyakukat a kínoknak csapásával.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek éltet mindeneket, * a Világosságból való Világosság, * a nagy Isten; * magasztaljátok Őt az Atyával s az Igével.

Szívem a Te félelmeddel takarózzék megalázkodva, * nehogy felfuvalkodván, * elessék Tetőled, ó fölöttébb Irgalmas.
Akinek az Úrban van a reménysége, * nem retteg majd akkor, * midőn az Úr tűzzel és kárhozattal ítél meg mindeneket.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek által minden istenes ember lát, * jövendöl és cselekszik magasztos dolgokat, * a háromban egy Istent énekelve; * mert bár hármasan ragyog is, * egy uralkodású az Istenség.

Kiáltottam Hozzád Uram, figyelj reám ; * hajtsd füledet a Hozzád kiáltóhoz, * és tisztíts meg engem, mielőtt kiemelsz innen.
Mindenki, midőn a földanyához megtér, * azért tér meg, * hogy átvegye az életből távozottak gyötrelmét vagy jutalmát.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek által van a háromszorszent Egységről való hittudomány; * mert az Atya kezdet nélkül való, * Tőle sarjadt időtelenül a Fiú, * és a Vele egy formájú, egy uralkodású Lélek, * ki az Atyától kiragyogott.

Íme milyen jó és mily gyönyörűséges, * együtt lakozni a testvéreknek, * mert ebben ígérte meg az Úr az örök életet.
Az öltözet ne okozzon gondot, * parancsolta Az, * ki a mezőnek liliomait ékessé teszi.
Dicsőség az Atyának és Fiúnak és Szent Léleknek * most és mindenkor és mindörökkön örökké. Ámin.
A Szent Lélek, az egységes Okozó, * tartja fenn a mindeneket, * békességet osztva; * mert Isten Ő, * az Atyával és Fiúval teljesen egylényegű.
[/]
[PRK]
[T8]Uralkodik az Úr mindörökké, a te Istened, Sion, nemzedékről nemzedékre.
Dicsérd én lelkem az Urat, dicsérem az Urat életemben.
[/]
[OD1]
[T8]A harciszekeres fáraót elsüllyesztette hajdan * Mózes csodatevő vesszeje * keresztalakban megütvén és szétválasztván a tengert; * megmentette pedig a gyalog menekülő Izraelt, * aki éneket zengett Istennek.
Krisztus mindenható Istenségét hogyan ne csodálnánk? Mert a szenvedésekből minden hívőknek sértetlenséget és enyészetlenséget árasztott, a szent oldalából halhatatlan forrást, és a sírból örök életet fakasztott.
Mily ékesen jelent meg az asszonyoknak most az angyal, s hordozva a természetes, anyagtalan tisztaságnak ragyogó jelvényeit, s alakjával hirdetve a feltámadás fényét, ezt kiáltja: Feltám adt az Úr!
[M]Dicső dolgokat mondanak Rólad nemzedékről nemzedékre, Isten Szűz Szülője, ki az Isten Igét méhedbe fogadtad, és tiszta maradtál; ezért mindannyian magasztalunk Téged, Isten után való oltalmunkat.
[/]
[OD3]
[T8]Aki megerősítetted kezdetben bölcseséggel az egeket, * és a földet a vizekre alapoztad, * erősíts meg engem Krisztus, * parancsolataid kőszikláján; * mert nincsen szent Rajtad kívül, * egyedülvaló Emberszerető.
A bűn megízleléséért elitélt Ádámot, tested üdvösséges szenvedése megigazította, Krisztus; mert Te magad, ó Bűntelen, nem voltál az okozója a halál megpróbáltatásának.
A feltámadás világosságát felragyogtatta a halál sötétségében és árnyékában ülőknek, Jézus az én Istenem, és az Ő Istenségével leigázva a halált, elragadta annak fegyverét.
[M]A Keruboknál és a Szeráfoknál feljebbvalónak mutatkoztál meg, Istennek Szülője; mert egyedül Te fogadtad be méhedbe az elférhetetlen Istent, ó Szeplőtelen; ezért is mi hivők mindannyian, énekekben mindenkor boldognak mondunk Téged.
[/]
[OD4]
[T8]Te vagy az én erőm, Uram, * és Te vagy a hatalmam, * Te vagy az én Istenem, * és Te vagy örvendezésem, * ki az Atya ölét el nem hagyva, * meglátogattad a mi szegénységünket. * Ezért Habakuk prófétával együtt kiáltok Hozzád: * Dicsőség a hatalmadnak Emberszerető.
Bár én ellenséges voltam Hozzád, Te nagyon szerettél engem, és csodálatosan megüresítve magadat, alászállottál a földre, ó könyörületes Üdvözítő, nem neheztelve az én alávaló gőgömért, és kimondhatatlan dicsőséged magasságában maradva, megdicsőítettél engem, aki előbb meggyalázva voltam.
Kicsoda az, Uralkodóm, aki ne ámulna annak láttán, hogy szenvedés által elpusztul a halál, kereszt által menekül a romlás, és a halál által elveszíti erejét az alvilág? A Te isteni hatalmad csodálatos műve ez, ó keresztrefeszített Emberszerető.
[M]Te vagy a hívőknek büszkesége ó Érintetlen, Te vagy a keresztényeknek pártfogója, menedéke, védőfala és révpartja; mert Fiadhoz esedezésekkel járulsz ó Feddhetetlen, és megmented a veszedelmektől azokat, kik hittel és szeretettel Isten tiszta Szülőjének ismernek el Téged.
[/]
[OD5]
[T8]Miért taszítottál el a Te orcád elől, * be nem alkonyodó Világosság, * és miért borított el engem a csüggedőt, * az idegen sötétség? * Vezess vissza engem, * könyörgök Tehozzád, * és irányítsd utaimat a Te parancsolataid világossága felé.
Eltűrted a szenvedésed előtt Üdvözítő, hogy csúfolva palástba öltöztessenek, és így betakartad az elsőként teremtettnek rút meztelenségét; és midőn mezítelenül szegeztek a keresztre ó Krisztus, lerántottad a halál köntösét.
A halál porából Te emelted föl elesett lényemet, midőn feltámadtál Krisztus, és többé meg nem öregedővé tetted, felmutatva azt mint a királyi képmást, mely az enyészetlenség fényében ragyog.
[M]Mint kinek anyai bizodalmad van a Te Fiadhoz, ó Tisztaságos, könyörgünk Tehozzád, ne feledkezzél meg a rólunk való pártfogó gondviselésedről, mert mi keresztények egyedül Téged mutathatunk fel, mint jószívű engesztelőt az Uralkodónál.
[/]
[OD6]
[T8]Légy hozzám könyörületes, Üdvözítő, * mert sok az én törvénytelenségem; * és vezess ki a gonoszság mélységéből, könyörgök; * mert Tehozzád kiáltottam, * hallgass meg ó üdvösségem Istene.
A gyümölcsfa által vert le engem ádázul az ősgonosz; Te pedig Krisztusom, még ádázabbul a keresztre szegeztetvén, leküzdötted és megszégyenítetted őt, az elesettet pedig feltámasztottad.
Te megszántad a Siont, felkelve a sírból, újat szerezve a régi helyett, isteni véreddel mint könyörületes, és most abban uralkodol mindörökké Krisztus.
[M]Szabaduljunk meg az ádáz vétkeinktől, esedezéseid által, Istennek tiszta Szülője, és hadd részesüljünk, Tisztaságos, a Tőled kifejezhetetlenül megtestesült Isten Fia isteni megvilágosításában.
[/]
[KNT]
[T8]Feltámadván a sírból, az elhunytakat fölkeltetted, * és Ádámot is feltámasztottad; * Éva ujjong a Te feltámadásodnak, * s a világnak határai ünnepelik a halottakból való feltámadásodat, ó Nagyirgalmú.
[/]
[IKS]
Leigázván az alvilág országát, és halottakat feltámasztván, ó Hosszantűrő, találkoztál a kenetvivő asszonyokkal, bánat helyett örömet hozva azoknak, és apostolaidnak elküldted a győzelem jelvényeit, életetadó Megváltóm, és megvilágosítottad a teremtést, ó Emberszerető. Ezért is a világ örvendezik a halottakból való feltámadásodon, ó Nagyirgalmú.
[/]
[OD7]
[T8]Isten leereszkedésétől megszégyenült egykoron a tűz Babilonban; * ezért az ifjak a kemencében, * mint a mezőn víg lábbal táncolva, így énekeltek: * Áldott a mi atyáinknak Istene.
Dicsőséges megüresítésed, szegénységednek isteni gazdagsága, Krisztus, ámulatba ejti az angyalokat, amint a keresztre szegezve szemlélnek Téged, hogy üdvözítsd azokat, akik hittel kiáltják: Áldott a mi atyáinknak Istene.
A Te isteni alászállásod által, fénnyel telt el a földnek mélysége, s elűzetett a sötétség, amely egykor üldöző volt; feltámadtak ezért az időtlen időktől megbilincseltek, így kiáltva: Áldott a mi atyáinknak Istene.
[M]A mindenek Urának, és egyetlen egyszülött Fiad Atyjának, igaz hittel megvallva hirdetünk Téged, és az egy igaz Lelket ismerjük, aki Tőled eredve, Veled egy természetű, és Veled együtt időtelen.
[/]
[OD8]
[T8]Hétszeresen gyújtatta dühödten a tüzes kemencét * az istenfélőknek a káldeusok zsarnoka, * de a nagyobb erő által megmenekülni látván őket, * így kiáltott: * A Teremtőt és Szabadítót ifjak áldjátok, * papok dicsérjétek, * népek magasztaljátok mindörökké.
Jézus Istenségének fölöttébb isteni hatalma, Istenhez méltóan ragyogott fel köztünk; mivel megízlelvén mindnyájunkért a kereszthalált, megtörte az alvilág erejét; ezért is Őt szüntelenül ifjak áldjátok, papok dicsérjétek, népek magasztaljátok mindörökké.
A Keresztrefeszített feltámadott, a kérkedő elbukott, az elesett és összetört fölegyenesedett, az enyészet száműzetett, s kivirágzott az enyészhetetlenség; mert az Élet legyőzte a mulandót; Őt ifjak áldjátok, papok dicsérjétek, népek magasztaljátok mindörökké.
[M]A hármasfényű Istenséget, amely egységes dicsfényt sugároz a három tulajdonságú egy természetéből, a kezdet nélküli Szülőatyát, a Vele egy természetű Igét, és az együtt uralkodó, egy lényegű Lelket, ifjak áldjátok, papok dicsérjétek, népek magasztaljátok mindörökké.
[/]
[OD9]
[T8]Elámult az ég, és megdöbbentek a földnek végei, * hogy Isten az embereknek testben mutatkozott meg, * és a Te méhed tágasabb lett a mennyeknél; * amiért is, Istennek Szülője, * az angyalok és emberek seregei magasztalnak Téged.
Aki isteni és időtelen természeted szerint egyszerű vagy, összetetté lettél a test felöltése által, amelyet magadra vállaltál, Istennek Igéje; és mint Ember szenvedve, szenvedéstől mentes maradtál mint Isten; ezért Téged két lényegben oszthatatlanul és vegyíthetetlenül magasztalunk.
Atyának mondottad isteni lényeged szerint az Istent, természetedben pedig Emberré válva, ó Magasságos, és a szolgákhoz leereszkedve, és feltámadva a sírból, a kegyelem által Atyjává tetted a föld szülötteinek, a természet szerint Istent és Uralkodót, akivel is mindannyian magasztalunk Téged.
[M]Isten Anyjának mutatkoztál, meg ó Hajadon, természetfeletti módon szülvén testben a jóságos Igét, kit az Atya a maga szívéből, minden időknek előtte bocsátott ki m int Jóságos, akit is most testentúlinak ismerünk, bár testet öltött magára.
[/]
[PRS]
[T8]Urunk, bár ítélőszék előtt állottál * Pilátustól ítéltetve, * nem távoztál el a trónról, * amelyen az Atyával ülsz együtt; * és feltámadván halottaidból * a világot megszabadítottad az idegen rabságból * mint könyörületes és embereket szerető.
Urunk, fegyverül az ördög ellen * keresztedet adtad nékünk, * mivel borzad és retteg ő, * nem bírva annak hatalmára tekinteni; * mert feltámaszt halottakat, * és a halált megszüntette; * ezért hódolunk eltemettetésednek és feltámadásodnak.
Urunk, bár a zsidók mint halandót sírba tettek Téged, * s mint az alvó Királyukat őriztek a katonák, * és mint az életnek Kincsét zártak le a pecséttel, * mégis feltámadtál, * és enyészhetetlenséget adtál a mi lelkünknek.
A Te angyalod ó Urunk, * aki a feltámadást hirdette, * az őröket megrémítette, * az asszonyokat pedig megszólította, mondván: * Miért keresitek az Élőt a holtak között? * Isten lévén feltámadott, * s a földkerekségnek életet ajándékozott.
Szenvedtél a kereszt által, * ki Istenségedben sérthetetlen vagy; * elfogadtad a háromnapos elhantolást, * hogy benünket megszabadíts az ellenség rabságából; * és halhatatlanná téve, * elevenné teszel minket Krisztus Isten, * a feltámadásod által, ó Emberszerető.
Imádom és dicsőítem * és magasztalom ó Krisztus, * a sírból való feltámadásodat, * amely által megszabadítottál minket, * az alvilág feloldhatatlan bilincseitől, * és mint Isten ajándékul adtad a világnak * az örök életet és a nagy irgalmat.
[D][T8]Őrizték a törvénytelenek az életet befogadó sírodat, * s az őrséggel lepecsételték azt; * Te pedig mint halhatatlan és mindentehető Isten, * harmadnapon feltámadtál.
[/]
