[Tone 1]
[T1]Bár a sírkövet a zsidók lepecsételték, * és a vitézek őrizték szeplőtelen Testedet, * feltámadtál harmadnapon Üdvözítő, * életet ajándékozva a világnak. * Ezért a Mennyei Hatalmak ezt kiáltják Néked, az Életetadónak: * Dicsőség a Te feltámadásodnak Krisztus, * dicsőség a Te Országodnak, * dicsőség a Te gondviselésednek, egyedülvaló Emberszerető.
[/]
[Tone 2]
[T2]Midőn leszállottál a halálba, Halhatatlan Élet, * megölted a poklot az Istenség villámával, * midőn pedig a halottakat a föld mélyéből feltámasztottad, * minden Mennyei Hatalmak így kiáltottak: * Életetadó Krisztus Istenünk, dicsőség Néked.
[/]
[Tone 3]
[T3]Örvendezzenek az égiek * és vigadjanak a földiek, * mert hatalmasat cselekedett karjával az Úr: * eltiporta halállal a halált, * elsőszülötté lett a halottak közül, * a pokol gyomrából szabadított ki minket, * és megadta a világnak a nagy irgalmat.
[/]
[Tone 4]
[T4]A feltámadás örvendetes hírét, * megtudván az angyaltól az Urat követő asszonyok, * és elvetvén az ősatyai ítéletet * boldogan mondották az apostoloknak: * Legyőzetett a halál, * feltámadt a Krisztus Isten * ajándékozva a világnak a nagy irgalmat.
[/]
[Tone 5]
[T5]Az Atyával és a Lélekkel együtt öröktől való Igét, * ki a Szűztől a mi üdvösségünkre született, * magasztaljuk hivők és hódoljunk Néki; * mert kegyes volt testben felmenni a keresztre, * és elszenvedni a halált, * és az elhunytakat is feltámasztani * az Ő dicsőséges feltámadásával.
[/]
[Tone 6]
[T6]Angyali Hatalmak szálltak a sírboltodra, * és az őrizők megbénultak; * és ott állott Mária, * a sírban keresve szeplőtelen testedet. * Meghódítottad a poklot, * meg nem kísértetvén tőle; * találkoztál a Szűzzel, életet ajándékozva. * Aki a halottaidból feltámadtál, Urunk, dicsőség Néked.
[/]
[Tone 7]
[T7]Elpusztítottad kereszteddel a halált, * a latornak megnyitottad a Paradicsomot, * a kenethozó asszonyok siralmát megváltoztattad, * és apostolaidnak megparancsoltad, hogy hirdessék: * Feltámadtál Krisztus Isten, * megadván a világnak a nagy irgalmat.
[/]
[Tone 8]
[T8]A magasságból szállottál alá Könyörületes, * elfogadtad a háromnapos eltemettetést, * hogy minket megszabadíts a szenvedésektől. * Életünk és Feltámadásunk, mi Urunk, dicsőség Néked.
[/]
