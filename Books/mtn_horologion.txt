[Intro]
[P]Áldott a mi Istenünk mindig most és mindenkor és mindörökkön örökké.
[R]    Ámin.

Dicsőség Néked, Istenünk, dicsőség Néked.
Mennyei Király, Vigasztaló, igazságnak Lelke, aki mindenütt jelen vagy és mindeneket betöltesz, minden javak kincsestára és az élet adományozója, jöjj, és lakozzál mibennünk, és tisztíts meg minket minden szennyfolttól, és üdvözítsd, Jóságos, a mi lelkünket.

Szent Isten, Szent Hatalmas, Szent Halhatatlan, irgalmazz nekünk.
Szent Isten, Szent Hatalmas, Szent Halhatatlan, irgalmazz nekünk.
Szent Isten, Szent Hatalmas, Szent Halhatatlan, irgalmazz nekünk.

Dicsőség az Atyának és Fiúnak és Szent Léleknek most és mindenkor és mindörökkön örökké. Ámin.

Szentséges Háromság irgalmazz nekünk, Urunk könyörülj a mi bűneinken, Uralkodónk bocsásd meg törvényszegéseinket, Szent keresd fel, és gyógyíts meg a mi betegségeinket a Te nevedért.

Uram irgalmazz. Uram irgalmazz. Uram irgalmazz.
Dicsőség az Atyának és Fiúnak és Szent Léleknek most és mindenkor és mindörökkön örökké. Ámin.

Mi Atyánk, ki a mennyekben vagy, szenteltessék meg a Te neved, jöjjön el a Te Országod, legyen meg a Te akaratod, miképpen a Mennyben, úgy a földön is. Mindennapi kenyerünket add meg nekünk ma, és bocsásd meg vétkeinket, miképpen mi is megbocsátunk az ellenünk vétkezőknek, és ne vígy minket kísértésbe, de szabadíts meg a gonosztól.
[P]Mert Tied az Ország és a hatalom és a dicsőség, az Atyáé és Fiúé és Szent Léleké, most és mindenkor és mindörökkön örökké.
[R]    Ámin.
[/]
[Hymns of the Holy Cross]
Üdvözítsd, Uram, a Te népedet, és áldd meg a Te örökségedet; győzelmet ajándékozván a keresztényeknek az ellenségek fölött, és kereszted által védelmezd a Te népedet.

Dicsőség az Atyának és Fiúnak és Szent Léleknek.

Aki a keresztre önként emelkedtél, ajándékozd könyörületedet a Te nevedet viselő új népednek, Krisztus Isten. Örvendeztesd meg hatalmaddal hűséges vezetőinket, győzelmeket adva nekik az ellenségek fölött. A Te szövetséged legyen nekik a béke fegyvere, verhetetlen győzedelmi zászló.

Most és mindenkor és mindörökkön örökké. Ámin.

Félelmetes és csalhatatlan Oltalmunk, ne vesd el esedezéseinket, Istennek jóságos és fölöttébb magasztalt Szülője. Erősítsd meg az igazhitűek népét; üdvözítsd azokat, akiket elhívtál az uralkodásra, és adj nekik a mennyből győzelmet; mert az Istent szülted, ó egyedül való Áldott.
[/]
[Little triple litany]
[P]Irgalmazz, nékünk Isten, a Te nagy irgalmasságod szerint, könyörgünk hozzád, hallgass meg és irgalmazz.
[R]    Uram irgalmazz. Uram irgalmazz. Uram irgalmazz.

[P]Könyörgünk még minden istenfélő és igazhitű keresztényért.
[R]    Uram irgalmazz. Uram irgalmazz. Uram irgalmazz.

[P]Könyörgünk még főpásztorunkért N.-ért.
[R]    Uram irgalmazz. Uram irgalmazz. Uram irgalmazz.

[P]Mert irgalmas és emberszerető Isten vagy, és Néked dicsőséget zengünk, az Atyának és Fiúnak és Szent Léleknek, most és mindenkor, és mindörökkön örökké.
[R]    Ámin. Az Úr nevében mondj áldást, atyánk.

[P]Dicsőség a szent, és egylényegű, és életetadó, és oszthatatlan Háromságnak mindig, most és mindenkor, és mindörökkön örökké.
[R]    Ámin.

Dicsőség a magasságban Istennek, és a földön békesség, az emberek között jóakarat.
Dicsőség a magasságban Istennek, és a földön békesség, az emberek között jóakarat.
Dicsőség a magasságban Istennek, és a földön békesség, az emberek között jóakarat.

Uram, nyisd meg ajkaimat, és szám a Te dicséretedet fogja hirdetni.
Uram, nyisd meg ajkaimat, és szám a Te dicséretedet fogja hirdetni.
[/]
[Exapsalmos]
[P]3. zsoltár

[R]Uram, hogy megsokasodtak bántalmazóim!
Mily sokan támadnak reám!
Sokan mondják az én lelkemnek: nincsen számára szabadítás az Ő Istenénél. 
De Te, Uram, oltalmazóm, dicsőségem vagy, és fölemeled az én fejemet.
Hangommal kiáltottam az Úrhoz, és meghallgatott engem az Ő szent hegyéről. 
Én pedig elaludtam és álmodtam; fölkeltem, mert az Úr oltalmaz engem.
Nem félek ezernyi néptől sem, amely köröskörül együtt támad reám.
Kelj föl, Uram, ments meg engem, én Istenem!
Mert Te eltapostad mindazokat, akik igaztalanul ellenem fordultak; összetörted a bűnösök fogait. 
Az Úré az üdvözítés, és a Te népeden a Te áldásod.

Én pedig elaludtam és álmodtam, fölkeltem, mert az Úr oltalmaz engem.

[P]37. zsoltár

[R]Uram, felindulásodban ne feddjél meg engem, és haragodban ne büntess meg engem.
Mert nyilaid belém akadtak és kezed reám nehezedett.
Nincs gyógyulás testem számára a Te haragodtól, nincs békesség csontjaimban vétkeim miatt.
Mert törvényszegéseim elborították fejemet, súlyos teherként nehezedtek reám.
Megsenyvedtek és megüszkösödtek sebeim oktalanságom miatt.
Megszenvedtem és meggörnyedtem nagyon; egész nap szomorkodva jártam.
Mert derekam megtelt fájdalommal, és nincs gyógyulása az én testemnek.
Megkínoztattam és megaláztattam nagyon, jajgattam szívem keserűsége miatt.
Uram, Előtted van minden kívánságom, és nincs elrejtve Előled az én keserűségem.
Megrendült az én szívem, erőm elhagyott, és szemem világa, az sincs énvelem.
Barátaim és felebarátaim szembefordultak velem, és atyámfiai messzire álltak tőlem.
És tőrt vetettek nékem, akik életemre törnek; és akik rosszat akarnak nékem, hitványságokat beszéltek, és egész napon át aljasságokat koholtak.
De én, mint a süket, nem hallottam, és mint a néma, nem nyitom meg számat.
És olyanná lettem, mint az ember, aki nem hall, és akinek szájában nincs ellenmondás.
Mert Tebenned, Uram, reménykedtem, Te hallgass meg engem, Uram Istenem.
Mert ezt mondottam: csak ne kárörvendjenek az én ellenségeim, hogy amikor lábaim meginogtak, fölém kerekedtek.
Mert én készen állok a korbácsra, és fájdalmam előttem van szüntelen.
Mert megvallom én az én törvényszegésemet, és bánkódom bűnöm miatt.
Ellenségeim pedig élnek és erősebbek lettek nálam, és megsokasodtak azok, akik igaztalanul gyűlölnek engem.
Akik a jóért rosszal fizetnek nékem, megrágalmaztak engem, mert üldözik a jóságot.
Ne hagyj el engem, én Uram Istenem, ne távolodj el éntőlem.
Siess segítségemre, üdvösségemnek Ura!

Ne hagyj el engem, én Uram Istenem, ne távolodj el éntőlem.
Siess segítségemre, üdvösségemnek Ura!

[P]62. zsoltár

[R]Istenem, én Istenem, Hozzád sietek.
Utánad szomjúhozik az én lelkem, éppúgy, mint testem a puszta, járhatatlan és víztelen földön.
Így láttalak meg Téged a szent helyen, szemlélve hatalmadat és dicsőségedet.
Mert jobb a Te irgalmad az életnél, ajkaim dicsérnek Téged.
Így áldalak Téged egész életemben, és a Te nevedben emelem föl kezeimet.
Mintha faggyúval és kövérséggel telnék meg lelkem, midőn ujjongó ajkakkal dicsér a szám.
Ha Rólad emlékezem meg fekvőhelyemen, hajnalig Rólad elmélkedem.
Mert segítőm lettél, és a Te szárnyaid takarója alatt örvendezem.
Tehozzád ragaszkodik az én lelkem, és a Te jobbod oltalmaz engem.
Ők pedig hiába törtek az én lelkemre; a föld legmélyébe jutnak, kardélre hányatnak, rókák martalékává lesznek.
A király pedig örvendezik majd Istenben, dicséretben lesz része mindnek, aki Őreá esküszik, mert bezáratott a szája azoknak, akik igaztalanságokat beszélnek.

Hajnalig Rólad elmélkedem, mert segítőm lettél, és a Te szárnyaid takarója alatt örvendezem.
Tehozzád ragaszkodik az én lelkem, és a Te jobbod oltalmaz engem.

Dicsőség az Atyának és Fiúnak és Szent Léleknek, most és mindenkor és mindörökkön örökké. Ámin.
Alleluja, alleluja, alleluja. Dicsőség Néked, Isten.
Alleluja, alleluja, alleluja. Dicsőség Néked, Isten.
Alleluja, alleluja, alleluja. Dicsőség Néked, Isten.

Uram irgalmazz. Uram irgalmazz. Uram irgalmazz.
Dicsőség az Atyának és Fiúnak és Szent Léleknek, most és mindenkor és mindörökkön örökké. Ámin.

[P]87. zsoltár

[R]Én Uram, üdvösségemnek Istene, éjjel és nappal kiáltottam Előtted.
Jusson el az én imádságom a Te színed elé, hajtsd füledet az én könyörgésemre.
Mert eltelt bajokkal az én lelkem, és életem közel jutott az alvilághoz.
Hozzászámláltattam a sírba menőkhöz, olyanná lettem, mint a magatehetetlen ember, aki a halottak között szabad;
mint a leöltek, akik sírban feküsznek, akikről meg nem emlékezel többé, mert elszakadtak a Te kezedtől.
Mélységes gödörbe helyeztek engem, a sötétségbe és a halál árnyékába.
Reám nehezedett a Te haragod, és minden szigorodat reám irányítod.
Eltávolítottad éntőlem ismerőseimet, utálatossá lettem előttük; bezáratattam és ki nem jöhettem.
Szemeim meggyöngültek a nyomorúságtól.
Kiáltottam Hozzád, Uram, egész napon át, Feléd nyújtottam kezeimet.
Avagy a holtakkal teszel-e csodákat?
Vajon feltámasztják-e őket az orvosok, hogy megvalljanak Téged?
Vagy talán elmondja-e valaki a sírban a Te irgalmadat, és a Te igazságodat ott a pusztulásban?
Megtudhatják-e a sötétségben a Te csodáidat, és a Te igazságosságodat a feledés földjén?
Én pedig Hozzád kiáltottam, Uram, és kora reggel eljut Hozzád az én imádságom.
Miért taszítasz el engem, Uram, és miért fordítod el orcádat éntőlem?
Nyomorult vagyok én, és fáradozom ifjúságom óta; amikor pedig fölemelkedtem, megaláztattam és megháborodtam.
Általment rajtam a Te felindulásod, és fenyegetéseid elemésztettek engem.
Körülvettek engem mint a víz, egész napon át közösen árasztottak körül engem.
Eltávolítottál tőlem barátot és felebarátot, és ismerőseimet a nyomorúságomtól.

Én Uram, üdvösségemnek Istene, éjjel és nappal kiáltottam Előtted.
Jusson el az én imádságom a Te színed elé, hajtsd füledet az én könyörgésemre.

[P]102. zsoltár

[R]Áldjad én lelkem az Urat, és egész bensőm az Ő szent nevét.
Áldjad én lelkem az Urat, és el ne feledkezzél semmi jótéteményeiről.
Aki megkönyörül minden törvényszegéseiden és meggyógyítja minden betegségeidet.
Aki megmenti életedet a pusztulástól, aki megkoszorúz téged irgalmával és könyörületével.
Aki jóval tölti be kívánságodat, és ifjúságod megújul, mint a sasé.
Irgalmasságot cselekszik az Úr, és igazságot minden elnyomottal.
Megismertette Mózessel az Ő útjait, és Izrael fiaival az Ő akaratát.
Könyörületes és irgalmas az Úr, hosszan tűrő és nagyirgalmú.
Nem haragszik meg végképpen, és nem tart haragot örökké.
Nem a törvényszegéseink szerint cselekszik velünk, sem a bűneink szerint nem fizet nekünk.
Mert amilyen magasan van az ég a földtől, olyan nagy az Ő irgalma azokhoz, akik félik Őt.
Amilyen messzire van a napkelet a napnyugattól, annyira távolította el tőlünk törvényszegéseinket.
Amiként kegyelmez az atya az ő fiainak, úgy kegyelmez az Úr azoknak, akik félik Őt;
mert ismeri Ő a mi létrejöttünket, megemlékezik arról, hogy föld vagyunk.
Olyanok az ember napjai, mint a fű; úgy virágzik, mint a mező virágja.
Mert ha fuvallat megy át rajta, nem lesz többé, és nem ismeri fel többé az Ő helyét.
Az Úr irgalma pedig öröktől és örökkévaló azokon, akik félik Őt;
és az ő igazságossága fiaiknak fiain, akik megtartják az Ő szövetségét és megemlékeznek az Ő parancsolatairól, hogy megcselekedjék azokat.
A mennyben készítette el az Úr az Ő trónusát, és az Ő királysága mindeneken uralkodik.
Áldjátok az Urat minden Ő angyalai, ti erőben hatalmasok, kik teljesítitek az Ő szavát, hallgatva az Ő szavainak hangjára.
Áldjátok az Urat minden Ő seregei, Ő szolgái, kik teljesítitek az Ő akaratát.
Áldjátok az Urat minden Ő művei, az Ő uralkodásának minden helyén.

Áldjad én lelkem az Urat! Az Ő uralkodásának minden helyén áldjad én lelkem az Urat.

[P]142. zsoltár

[R]Uram, hallgasd meg imádságomat, halld meg könyörgésemet a Te igazságodban.
Hallgass meg engem a Te igazságosságodban, és ne szállj perbe a Te szolgáddal, hiszen senki élő meg nem igazulhat Teelőtted.
Íme az ellenség üldözi az én lelkemet, a földig alázta meg életemet;
a sötétségbe ültetett engem, mint a rég holtakat;
elcsügged a lelkem énbennem, megretten bennem az én szívem.
Megemlékeztem a régmúlt napokról, elmélkedtem minden dolgaidról, kezednek műveiről elmélkedtem.
Kitárom Tefeléd karjaimat, olyan a lelkem Tehozzád, mint a szikkadt föld.
Hamar hallgass meg engem, Uram, megfogyatkozott az én lelkem.
Ne fordítsd el orcádat éntőlem, mert hasonló lennék a sírba menőkhöz.
Hamar hallasd velem kegyelmedet, mert Tebenned reménykedem.
Mutasd meg nékem az utat, amelyen járjak, mert Hozzád emelem lelkemet.
Szabadíts meg engem ellenségeimtől, Uram, mert Hozzád menekedtem;
taníts meg cselekedni a Te akaratodat, mert Te vagy az én Istenem;
a Te jóságos Lelked vezessen engem az egyenes földön.
A Te nevedért, Uram, éltess engem, a Te igazságosságodért vezesd ki lelkemet a bánkódásból, és a Te irgalmadért rontsd meg ellenségeimet, és veszítsd el mindazokat, akik szorongatják lelkemet, mert én a Te szolgád vagyok. 

Hallgass meg engem a Te igazságosságodban, Uram, és ne szállj perbe a Te szolgáddal.
Hallgass meg engem a Te igazságosságodban, Uram, és ne szállj perbe a Te szolgáddal.
A Te jóságos Lelked vezessen engem az egyenes földön.

Dicsőség az Atyának és Fiúnak és Szent Léleknek, most és mindenkor és mindörökkön örökké. Ámin.
Alleluja, alleluja, alleluja. Dicsőség Néked, Isten.
Alleluja, alleluja, alleluja. Dicsőség Néked, Isten.
Alleluja, alleluja, alleluja. Dicsőség Néked, Isten. Mi reménységünk, Urunk, dicsőség Néked.
[/]
[Litany of Peace]
[P]Békességben könyörögjünk az Úrhoz.
[R]    Uram irgalmazz.

[P]A fentről való békességért és lelkünk üdvösségéért könyörögjünk az Úrhoz.
[R]    Uram irgalmazz.

[P]Az egész világ békéjéért, Isten szent egyházainak jólétéért, és a mindenek egyesüléséért könyörögjünk az Úrhoz.
[R]    Uram irgalmazz.

[P]Ezért a szent hajlékért és azokért, akik abba hittel, áhítattal és isteni félelemmel járnak, könyörögjünk az Úrhoz.
[R]    Uram irgalmazz.

[P]Az istenfélő és igazhitű kereszténykért könyörögjünk az Úrhoz. 
[R]    Uram irgalmazz.

[P]Főpásztorunkért N.-ért, a tisztes papságért, a Krisztusban szolgáló diakónusok rendjéért, az egész egyházi rendért és a népért könyörögjünk az Úrhoz.
[R]    Uram irgalmazz.

[P]Istenoltalmazta hazánkért, annak vezetőiért és hadseregünkért, könyörögjünk az Úrhoz.
[R]    Uram irgalmazz.

[P]Ezért a városért, minden városért és vidékért, és mindazokért, akik azokban hittel élnek, könyörögjünk az Úrhoz.
[R]    Uram irgalmazz.

[P]A levegő kedvező változásáért, a föld gyümölcseinek bőségéért és békés időkért könyörögjünk az Úrhoz.
[R]    Uram irgalmazz.

[P]A hajózókért, úton levőkért, betegekért, szenvedőkért, foglyokért és ezek megváltásáért könyörögjünk az Úrhoz.
[R]    Uram irgalmazz.

[P]Hogy mentsen meg minket minden bánattól, haragtól, veszedelemtől és szükségtől, könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást, és egész életünket Krisztus Istenünknek ajánljuk.
[R]    Néked Uram.

[P]Mert Téged illet minden dicsőség, tisztelet és hódolat, az Atyát és Fiút és Szent Lelket, most és mindenkor és mindörökkön örökké.
[R]    Ámin.
[/]
[God is the Lord]
Isten az Úr, és megjelent nékünk; áldott, ki az Úr nevében jő.

*** Isten az Úr, és megjelent nékünk; áldott, ki az Úr nevében jő.

Valljátok meg az Urat, Mert jóságos, mert örökkévaló az Ő irgalma.

*** Isten az Úr, és megjelent nékünk; áldott, ki az Úr nevében jő.

Körülvéve körülvettek engem, és az Úr nevével álltam ellen nékik.

*** Isten az Úr, és megjelent nékünk; áldott, ki az Úr nevében jő.

A kő, amelyet az építők elvetettek, az lett a szeglet fejévé, az Úrtól lett ez, és csodálatos a mi szemeinkben.

*** Isten az Úr, és megjelent nékünk; áldott, ki az Úr nevében jő.
[/]
[Little Litany 1]
[P]Újra meg újra békességben könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást, és egész életünket Krisztus Istenünknek ajánljuk.
[R]    Néked, Uram.

[P]Mert Tied a hatalom, és Tied az Ország és az erő és a dicsőség, az Atyáé és Fiúé és Szent Léleké, most és mindenkor és mindörökkön örökké.
[R]    Ámin.
[/]
[Little Litany 2]
[P]Újra meg újra békességben könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást, és egész életünket Krisztus Istenünknek ajánljuk.
[R]    Néked, Uram.

[P]Mert Tied a hatalom, és Tied az Ország és az erő és a dicsőség, az Atyáé és Fiúé és Szent Léleké, most és mindenkor és mindörökkön örökké.
[R]    Ámin.
[/]
[Polyeleos]
1. Dicsérjétek az Úr nevét. Dicsérjétek szolgák az Urat. Alleluja, alleluja, alleluja.
2. Akik az Úrnak házában álltok, a mi Istenünk házának tornácaiban. Alleluja, alleluja, alleluja.
3. Uram, a Te neved örökkévaló, és emlékezeted nemzedékről nemzedékre. Alleluja, alleluja, alleluja.
4. Áldott az Úr a Sionon, aki Jeruzsálemben lakozik. Alleluja, alleluja, alleluja.
5. Valljátok meg az Urat, mert jóságos, mert örökkévaló az Ő irgalma. Alleluja, alleluja, alleluja.
6. Megerősítette a földet a vizek fölött; mert örökkévaló az Ő irgalma. Alleluja, alleluja, alleluja.
7. Erős kezével és magasztos karjával; mert örökkévaló az Ő irgalma. Alleluja, alleluja, alleluja.
8. Valljátok meg az égnek Istenét; mert örökkévaló az Ő irgalma. Alleluja, alleluja, alleluja.
[/]
[Waters of Babylon]
1. Babilon folyóinál ott ültünk, ott ültünk, és zokogtunk midőn emlékeztünk Sionra. Alleluja.
[/]
[Hymns of Resurrection]
[I](5. hang)
[R]Áldott vagy Uram, * taníts meg engem a Te rendeléseidre.

1. Az angyalok gyülekezete elámult, * midőn meglátott Téged, hogy a halottakhoz tartozol, Üdvözítő. * A halál hatalmát pedig megsemmisítetted, * és magaddal együtt Ádámot is feltámasztottad, * és mindeneket kiszabadítottál a pokolból.

Áldott vagy Uram, * taníts meg engem a Te rendeléseidre.

2. Miért oldjátok a részvét könnyeivel az illatszereket, ti asszonytanítványok? * A sírban tündöklő angyal így szólott a kenethozó asszonyokhoz: * Lássátok a sírt, és tudjátok meg, * hogy az Üdvözítő feltámadt a sírból.

Áldott vagy Uram, * taníts meg engem a Te rendeléseidre.

3. Korán reggel sírva futottak a kenethozó asszonyok; * de eléjük állt az angyal és így szólott: * Vége már a sírás idejének! * Ne sírjatok, hanem vigyétek hírül * az apostoloknak a feltámadást.

Áldott vagy Uram, * taníts meg engem a Te rendeléseidre.

4. A kenethozó asszonyok, * eljővén az illatszerekkel a sírodhoz, Üdvözítő, zokogtak. * Az angyal pedig így szólott hozzájuk: * Miért keresitek a halottak közt az Élőt? * Hiszen mint Isten, feltámadt a sírból. 

Dicsőség az Atyának és Fiúnak és Szent Léleknek.

5. Hódolunk az Atyának és Fiúnak és Szent Léleknek, * a Szent Háromságnak egy lényegben, * a Szeráfokkal együtt kiáltva: * Szent, Szent, Szent vagy, Urunk.

Most és mindenkor és mindörökkön örökké. Ámin.

6. Az Életet adót szülvén, ó Szűz, * megváltottad Ádámot a bűntől, * Évának pedig a bánkódás helyett örömet ajándékoztál; * az élettől elesettet visszavezette abba * a Tőled megtestesült Isten és Ember.

Alleluja, alleluja, alleluja. Dicsőség Néked, Isten.
Alleluja, alleluja, alleluja. Dicsőség Néked, Isten.
Alleluja, alleluja, alleluja. Dicsőség Néked, Isten.
[/]
[Little Litany 3]
[P]Újra meg újra békességben könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást, és egész életünket Krisztus Istenünknek ajánljuk.
[R]    Néked, Uram.

[P]Mert megáldatott a Te neved és megdicsőíttetett a Te Országod hatalma, az Atyáé és Fiúé és Szent Léleké, most és mindenkor és mindörökkön örökké.
[R]    Ámin.
[/]
[Gospel]
[P]Könyörögjünk az Úrhoz.
[R]    Uram irgalmazz.

[P]Mert szent vagy mi Istenünk és a szentekben nyugszol, és néked zengünk dicsőséget, az Atyának és Fiúnak és Szent Léleknek, most és mindenkor és mindörökkön örökké.
[R]    Ámin.

Minden lélegzet dicsérje az Urat.
Minden lélegzet dicsérje az Urat.
Dicsérje az Urat
Minden lélegzet.

[P]És hogy méltók legyünk a szent Evangélium meghallgatására, a mi Urunkat, Istenünket kérjük. 
[R]    Uram irgalmazz. Uram irgalmazz. Uram irgalmazz.

[P]Bölcsesség. Felállva hallgassuk a szent Evangéliumot. Békesség mindnyájatoknak.
[R]    És a te lelkednek.

[P]Felolvasás a N. szerinti szent Evangéliumból. Figyeljünk.
[R]    Dicsőség Néked, Urunk, dicsőség Néked.

[I]Az oltárasztal jobb oldalánál állva a pap felolvassa a hajnali evangéliumot.

[R]    Dicsőség Néked, Urunk, dicsőség Néked.
[/]
[Having Beheld]
[I](6. hang - módosított)
[R]Látván Krisztus feltámadását, * hódoljunk szent Urunk Jézus előtt, * aki egyedül bűn nélkül való. * Kereszted előtt hódolunk, Krisztus, * és a Te szent feltámadásodat magasztaljuk és dicsőítjük. * Mert Te vagy a mi Istenünk, * és Rajtad kívül mást nem ismerünk; * a Te nevedet szólítjuk. * Jertek minden hívők, * hódoljunk Krisztus szent feltámadásának, * mert íme, a kereszt által öröm szállt az egész világra. * Mindenkor áldva az Urat, * dicsőítjük az Ő feltámadását; * mert eltűrve érettünk a keresztet, * halállal megtörte a halált.
[/]
[Psalm 50]
Irgalmazz nékem, Isten, a Te nagy irgalmasságod szerint, és könyörületességed sokasága szerint töröld el az én vétkezéseimet. 
Teljesen moss meg engem törvényszegésemtől, és a bűnömtől tisztíts meg engem. 
Mert ismerem törvényszegésemet, és bűnöm előttem van szüntelen. 
Csak Teellened vétkeztem, és a gonoszságot Teelőtted cselekedtem, hogy igaz légy igéidben, és győztes midőn megítéltetsz. 
Mert íme, vétekben fogantattam, és bűnben melengetett engem anyám. 
Íme pedig, Te az igazságot szereted, Bölcsességed rejtett és titkos dolgait megmutattad nékem.
Hints meg engem izsóppal, és megtisztulok; moss meg engem, és fehérebb leszek a hónál. 
Hallass velem örömet és vigasságot, hogy örvendezzenek megalázott csontjaim. 
Fordítsd el orcádat az én bűneimtől, és töröld el minden törvényszegéseimet. 
Tiszta szívet teremts bennem, Isten, és az igaz lelket újítsd meg bensőmben. 
Ne vess el engem a Te színed elől, és a Te Szent Lelkedet ne vedd el éntőlem. 
Add meg nékem a Te üdvösséged örömét, és kormányzó lélekkel erősíts meg engem. 
Hadd tanítsam a törvényteleneket a Te utaidra, és a gonoszok megtérnek Hozzád. 
Szabadíts meg engem a vérontástól, Istenem, üdvösségemnek Istene, hogy örömmel hirdesse nyelvem a Te igazságosságodat. 
Uram, nyisd meg ajkaimat, és szám a Te dicséretedet fogja hirdetni. 
Mert ha áldozatot kívánnál, adnék; de az égőáldozatokban nem gyönyörködöl. 
Istenhez illő áldozat: a töredelmes lélek; töredelmes és megalázkodott szívet nem vet meg Isten. 
Cselekedjél kegyesen, Uram, jóakaratodból Sionnal, hogy épüljenek Jeruzsálem kőfalai. 
Akkor veszed kedvesen az igazság áldozatát, az ajándékokat és égőáldozatokat; 
akkor tesznek oltárodra borjakat és irgalmazz nékem Isten.
[/]
[After Psalm Sunday]
[I](6. hang - módosított)
[R]Dicsőség az Atyának és Fiúnak és Szent Léleknek, * az apostoloknak közbenjárásai által, * ó Irgalmas, * töröld el bűneink sokaságát.

Most és mindenkor és mindörökkön örökké. Ámin. * Isten Szülőjének közbenjárásai által, * ó Irgalmas, * töröld el bűneink sokaságát.

Feltámadván Jézus a sírból, * miként megjövendölte, * megadta nekünk az örök életet * és a nagy irgalmat.
[/]
[After Psalm Triodion]
[R]Dicsőség az Atyának és Fiúnak és Szent Léleknek.
[I](8. hang)
[R]A bűnbánat kapuját nyisd meg nékem, Életetadó; * mert lelkem a Te szent templomodhoz serken, * a testnek bemocskolt templomát hordozva; * de mint könyörületes, tisztíts meg kegyelmes irgalmaddal.

Most és mindenkor és mindörökkön örökké. Ámin.

[I](8. hang)
[R]Az üdvösség ösvényeit egyengesd énnékem, Istennek Szülője; * mert förtelmes bűnökkel mocskoltam be lelkemet, * restül eltékozolva egész életemet. * A Te közbenjárásoddal szabadíts meg minden tisztátalanságtól.

[I](6. hang - módosított)
[R]Irgalmazz nékem, Isten, * a Te nagy irgalmasságod szerint, * és könyörületességed sokasága szerint * töröld el az én vétkezéseimet.

Meggondolva az általam elkövetett gonoszságok sokaságát * én nyomorult, * reszketek az ítéletnek rettenetes napjától; * mégis a Te könyörületed irgalmában bízva,*  mint Dávid kiáltom Hozzád: * Irgalmazz nékem, Isten, a Te nagy irgalmasságod szerint.
[/]
[Intercession]
[P]Üdvözítsd, Isten a Te népedet, és áldd meg a Te örökségedet; látogasd meg a Te világodat irgalmassággal és könyörülettel; emeld föl az igazhitű keresztények erejét, és áraszd reánk a te bőséges irgalmadat; a mi tisztaságos nagyasszonyunk, Istennek Szülője és örökszűz Mária közbenjárásai; a drága és életadó Kereszt ereje által; a tiszteletreméltó testetlen mennyei hatalmak követsége által; a dicsőséges és tiszteletreméltó próféta, Előhírnök és Keresztelő Jánosnak; a szent, dicsőséges, és dicséretes apostoloknak, szent atyáinknak, főpapjainknak és egyetemes tanítóinknak: Nagy Vazulnak,Teológus Gergelynek, Aranyszájú Jánosnak, Athanáznak és Kyrillosznak, Alamizsnás Jánosnak, az alexandriai pátriárkáknak, Myrai Miklósnak, Szpiridonnak, és PentapolisziNektáriosznak, a csodatévőknek; a szent dicsőséges nagyvértanúknak, Györgynek a győzelemhozónak, és Demeternek, a myront fakasztónak; Theodornak az újoncnak, és Theodor fővezérnek, Csodatévő Minásznak; Haralámbosz és Eleftheriosz pap-vértanúknak; a szent dicsőséges és győzedelmes vértanúknak, boldogságos és istenhordozó szent atyáink, szent (a templomé) a szent és igaz istenős Jóakim és Anna, szent (a napé), és minden szentjeid imái által esedezünk hozzád, egyedüli nagyirgalmú Urunk, hallgass meg minket, bűnösöket, kik hozzád könyörgünk, és irgalmazz nekünk.

[R]Uram irgalmazz. Uram irgalmazz. Uram irgalmazz.
Uram irgalmazz. Uram irgalmazz. Uram irgalmazz.
Uram irgalmazz. Uram irgalmazz. Uram irgalmazz.
Uram irgalmazz. Uram irgalmazz. Uram irgalmazz.

[P]A Te egyszülött Fiadnak irgalma, könyörülete, és emberszeretete által, kivel áldott vagy a te szentséges és jóságos és éltető Lelkeddel együtt, most és mindenkor és mindörökkön örökké.
[R]    Ámin.
[/]
[Little Litany 4]
[P]Újra meg újra békességben könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást, és egész életünket Krisztus Istenünknek ajánljuk.
[R]    Néked, Uram.

[P]Mert Te vagy a mi Istenünk, és néked zengünk dicsőséget, az Atyának és Fiúnak és Szent Léleknek, most és mindenkor és mindörökkön örökké.
[R]    Ámin.
[/]
[Little Litany 5]
[P]Újra meg újra békességben könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást, és egész életünket Krisztus Istenünknek ajánljuk.
[R]    Néked, Uram.

[P]Mert Te vagy a békesség Királya, és a mi lelkünk Üdvözítője, és néked zengünk dicsőséget, az Atyának és Fiúnak és Szent Léleknek, most és mindenkor és mindörökkön örökké.
[R]    Ámin.
[/]
[Magnificat]
[P]Istennek Szülőjét és a világosság Anyját énekekben magasztaljuk.

[R]1. Magasztalja én lelkem az Urat, * és örvendezzék az én lelkem az én Üdvözítő Istenemben.

Aki a Keruboknál tiszteltebb * és a Szeráfoknál hasonlíthatatlanul dicsőbb vagy, * aki az Isten Igét sérületlenül szülted, * Istennek valóságos Szülője, Téged magasztalunk.

2. Mert reá tekintett az Ő Szolgálóleányának alázatos állapotjára; * mert íme, mostantól fogva boldognak mondanak engem minden nemzedékek.

Aki a Keruboknál tiszteltebb * és a Szeráfoknál hasonlíthatatlanul dicsőbb vagy, * aki az Isten Igét sérületlenül szülted, * Istennek valóságos Szülője, Téged magasztalunk.

3. Mert nagy dolgokat cselekedett velem a Hatalmas, * és szent az Ő neve, * és az Ő irgalma nemzedékről nemzedékre megmarad * azokon, akik félik Őt.

Aki a Keruboknál tiszteltebb * és a Szeráfoknál hasonlíthatatlanul dicsőbb vagy, * aki az Isten Igét sérületlenül szülted, * Istennek valóságos Szülője, Téged magasztalunk.

4. Hatalmas dolgot cselekedett az Ő karjával: * szétszórta a szívük gondolatában kevélykedőket.

Aki a Keruboknál tiszteltebb * és a Szeráfoknál hasonlíthatatlanul dicsőbb vagy, * aki az Isten Igét sérületlenül szülted, * Istennek valóságos Szülője, Téged magasztalunk.

5. Hatalmasokat ledöntött trónjaikról, * és alázatosakat felmagasztalt; * éhezőket javakkal töltött el, * és gazdagokat elbocsátott üresen.

Aki a Keruboknál tiszteltebb * és a Szeráfoknál hasonlíthatatlanul dicsőbb vagy, * aki az Isten Igét sérületlenül szülted, * Istennek valóságos Szülője, Téged magasztalunk.

6. Felkarolta Izráelt, az Ő szolgáját, * hogy megemlékezzék irgalmáról, * amiképpen szólott atyáinkhoz, * Ábrahám és annak magva iránt mindörökké.

Aki a Keruboknál tiszteltebb * és a Szeráfoknál hasonlíthatatlanul dicsőbb vagy, * aki az Isten Igét sérületlenül szülted, * Istennek valóságos Szülője, Téged magasztalunk.
[/]
[Little Litany 6]
[P]Újra meg újra békességben könyörögjünk az Úrhoz.
[R]    Uram irgalmazz.

[P]Oltalmazz, üdvözíts, irgalmazz és őrizz meg minket, Isten, a Te kegyelmeddel.
[R]    Uram irgalmazz.

[P]Szentséges, tisztaságos, fölöttébb áldott, dicsőséges Nagyasszonyunkról, Istennek Szülőjéről és Örökszűz Máriáról minden szentekkel együtt megemlékezvén, önmagunkat és egymást, és egész életünket Krisztus Istenünknek ajánljuk.
[R]    Néked, Uram.

[P]Mert Téged dicsérnek minden mennyei hatalmak, és néked zengünk dicsőséget, az Atyának és Fiúnak és Szent Léleknek, most és mindenkor és mindörökkön örökké.
[R]    Ámin.

Szent a mi Urunk Istenünk. 
Szent a mi Urunk Istenünk.
Magasztaljátok az Urat, a mi Istenünket, és boruljatok le az ő lábainak zsámolya előtt. 
Mert Szent Ő!
[/]
[Praises]
[I](%. hang)
[R]Minden lélegzet dicsérje az Urat! * Dicsérjétek az Urat a mennyekből, * dicsérjétek Őt a magasságban. * Téged illet a dicséret, ó Isten. * Dicsérjétek Őt minden Ő angyalai, * dicsérjétek Őt minden Ő seregei. * Téged illet a dicséret, ó Isten.
[/]
[Doxology]
[P]Dicsőség Néked, aki megmutattad nekünk a világosságot!
[R]Dicsőség a magasságban Istennek, * és a földön békesség, az emberek között jóakarat.

Magasztalunk Téged, áldunk Téged, * hódolunk Néked, dicsőítünk Téged, * hálát adunk Néked a Te nagy dicsőségedért.

Urunk Királyunk, mennyei Istenünk, mindenható Atyánk, * egyszülött Fiú, Jézus Krisztus Urunk és Szent Lélek.

Urunk Istenünk, Istennek Báránya, az Atyának Fia, * aki elveszed a világ bűnét! * Irgalmazz nekünk, aki elveszed a világ bűnét.

Fogadd a mi könyörgésünket, ki ülsz az Atyának jobbján, * és irgalmazz nekünk.

Mert egyedül Te vagy szent, egyedül Te vagy Úr, Jézus Krisztus, * az Atya Isten dicsőségére. Ámin.

Minden napon áldalak Téged, és dicsérem a Te nevedet minden időkben és mindörökkön örökké. * Méltass minket, Urunk, hogy ezen a napon bűntelenül maradhassunk meg.

Áldott vagy, Urunk, atyáinknak Istene, és dicséretes és dicsőített a Te neved mindörökké. Ámin. * Legyen, Urunk, a Te irgalmad mirajtunk, amiképpen bíztunk Tebenned.

Áldott vagy, Uram, taníts meg engem a Te rendeléseidre.

Áldott vagy, Uram, taníts meg engem a Te rendeléseidre.

Áldott vagy, Uram, taníts meg engem a Te rendeléseidre.

Urunk, menedékünk voltál nemzedékről nemzedékre. * Én mondám: Uram, irgalmazz nekem, gyógyítsd meg az én lelkemet, mert vétkeztem Ellened.

Uram, Hozzád menekedtem, taníts meg cselekedni a Te akaratodat, * mert Te vagy az én Istenem.

Mert Nálad van az élet forrása; a Te világosságodban látjuk meg a Világosságot. * Áraszd a Te irgalmadat azokra, kik ismernek Téged.

Szent Isten, Szent Hatalmas, Szent Halhatatlan, irgalmazz nekünk.

Szent Isten, Szent Hatalmas, Szent Halhatatlan, irgalmazz nekünk.

Szent Isten, Szent Hatalmas, Szent Halhatatlan, irgalmazz nekünk.

Dicsőség az Atyának és Fiúnak és Szent Léleknek, most és mindenkor és mindörökkön örökké. Ámin.

Szent Halhatatlan, irgalmazz nekünk.

Szent Isten, Szent Hatalmas, Szent Halhatatlan, irgalmazz nekünk.
[/]
[Final Troparion Odd]
[I](4. hang)
[R]Ma lett a világnak üdvössége; * énekeljünk a sírból Feltámadottnak, és a mi lelkünk Fejedelmének; * mert ledöntve a halállal a halált, * a győzelmet adta nekünk, és a nagy irgalmat.
[/]
[Final Troparion Even]
[I](8. hang)
[R]Feltámadván a sírból, és széttörvén az alvilág bilincseit, * feloldottad a halál ítéletét, Urunk, * megszabadítva mindnyájunkat az ellenség csapdáitól. * Megjelenvén az apostoloknak, elküldötted őket a hit hirdetésére, * és általuk békét adtál a földkerekségnek, ó egyedülvaló Nagyirgalmú.
[/]
