[Publican and Pharisee]
[//]
[Prodigal Son]
[//]
[Meatfare]
[//]
[Cheesefare]
[OD1]
[T6]Jöjj végre, szerencsétlen lelkem, hogy megsirathasd cselekedeteidet! Ma emlékezz vissza arra, hogy hajdan az Édenkertben meztelenné váltál, ami miatt elvesztetted a gyönyörűséget és az örök boldogságot!
Nagy irgalmasságod és könyörületességed révén egykor a föld anyagából életre keltettél, Teremtőm és a világmindenség Alkotója, s meghagytad, hogy az angyalokkal együtt magasztaljalak téged.
Bőséges jóindulattal ültetted Édenben a boldogság Paradicsomát, Teremtőm és Uram, úgy rendelkezve, hogy élvezzem szép, kellemes és enyészhetetlen gyümölcseit.
Jaj neked, szerencsétlen lelkem! Isten hatalmat adott arra, hogy az Éden minden fájáról ehess, csak azt kötötte ki, hogy a tiltott tudás gyümölcséből ne egyél! Miért hágtad át Isten törvényét?
[M]Istenszülő Szűz, ki Ádám törzsének leánya. Krisztus Istennek pedig kegyelemből anyja vagy, újíts most meg engem, az Édenből kiűzöttet!
[/]
[OD3]
[T6]A ravasz kígyó egykor megirigyelte méltóságomat és Éva fülébe álnok dolgot suttogott, amely miatt eltévelyedtem, s jaj nekem, száműztek az élet földjéről.
Vakmerően kinyújtottam kezemet és megízleltem a tudás fájának gyümölcsét, melyről azt parancsoltad nekem, Istenem, hogy ne egyek róla. így az isteni dicsőségből csúfosan kibuktam.
Jaj nekem, szerencsétlen lelkem! Hogy nem ismerted föl a cselvetést? Hogyan nem vetted észre az ellenség alattomosságát és irigységét? Elsötétült az értelmed és áthágtad Teremtőd parancsát!
[M]Reménységem és oltalmazóm, szeplőtelen Tisztaság, ki Fiaddal betakartad Ádám hajdani meztelenségét, öltöztess engem újra enyészhetetlenségbe!
[/]
[OD4]
[T6]Uram, mily nagy méltóságra emeltél engem az Édenben, s én szerencsétlen mennyire eltévelyedteml A gonosz rászedett és az Uralkodó elvetett színe elől.
Sirassatok meg engem, angyali seregek, paradicsomi szépségek, ott levő gyönyörű növények, mert szerencsétlenül eltévelyedtem és istentől elpártoltam!
Boldog liget, Isten által ültetett növények, Paradicsom boldogsága, leveleitekből, mint szemekből, ontsatok könnyeket, mert ruhátlan lettem, és kiestem Isten dicsőségéből!
Soha nem látlak téged, soha nem élvezem édes és isteni csillogásodat, legdrágább Paradicsom. Meztelenül földre zuhantam és magamra haragítottam az Alkotót.
[M]Szentséges Nagyasszony, ki minden hívőnek megnyitottad a Paradicsom ajtaját, melyet bűnével Ádám egykor bezárt, nyisd meg nekem az irgalom ajtaját!
[/]
[OD5]
[T6]Megirigyelte tőlem hajdan az embert gyűlölő ellenség a Paradicsom boldog lakóhelyét, kígyó alakjában becsapott engem s az örök dicsőségből kibuktatott.
Sírok, lelkemben gyászolok s azt kívánom, hogy könnyek sokasága töltse el szememet, mikor szemügyre veszem és megértem ruhátlanságomat, mely a parancs megszegése miatt szakadt reám.
Földből alkotott Isten az ő kezével s újra visszatérek a földbe – ezt hallottam én, szerencsétlen. Istentől elszakadtam, és az Édent az alvilágra cseréltem fel. Van-e, aki meg nem sirat?
[M]Dicsőség titkokzatos arájának hirdetünk téged mindnyájan, mi hívek, szeplőtelen Istenszülő! Kibuktam a menyegzős teremből, de most hozzád esedezem, tégy a Paradicsom lakójává!
[/]
[OD6]
[T6]Az ártatlanságnak Isten-szőtte köntösébe öltöztettél engem az Édenben, irgalmas Üdvözítőm, én viszont semmibe vettem parancsolataidat, a csábításra hallgattam és szerencsétlenül meztelenné lettem.
Szerencsétlen lelkem! Esztelenségedben Istentől eltávolodtál, a Paradicsom boldogságát elveszítetted, az angyaloktól elkülönültél, enyészetre jutottál. Ó jaj, milyen rettenetes bukás!
Irgalmazz, könyörülj, mindenható Isten, kezed művén! Ne vess meg engem, jóságos, kérlek, noha elkülönültem szentjeid karától!
[M]Istentől kiválasztott Mária, a világmindenség Úrnője, ki az Urat, a mindenség Uralkodóját és Szabaditóját szülted, hívj vissza engem, számkivetett rabot a Paradicsom dicsőségébe!
[/]
[KNT]
[T6]Bölcsességnek útmutatója, * okosságnak megadója, * oktalanok nevelője és szegények oltalmazója, * szívemet tedd erőssé és bölccsé, Uralkodóm! * Atya Igéje, te adj nekem igét, * mert nem tartóztatom ajkamat, hadd kiáltsa néked: * Irgalmas, könyörülj rajtam, elesetten!
[/]
[IKS]
Hajdan, midőn Ádám leült a gyönyörűség paradicsomával szemben, és arcát a kezébe temetve siránkozott, így szólt: Irgalmas, könyörülj rajtam, elesetten! Midőn Ádám meglátta, hogy az angyal kiűzi őt és bezárja az isteni kert kapuját, mélyen felsóhajtott, és így szólt: Irgalmas, könyörülj rajtam, elesetten! Légy részvéttel, Paradicsom, koldussá vált művelőd iránt., s lombjaidnak susogásával kérleld te is az Alkotót, hogy ne zárjon be téged: Irgalmas, könyörülj rajtam, elesetten! Minden jóval teli, legszentebb és legáldottabb Paradicsom, mely Ádámért lettél telepítve s Éva közreműködésével bezáródtál, esedezzél Istenhez az elbukott emberért: Irgalmas, könyörülj rajtam, elesetten!
[/]
[OD7]
[T6]Minden korszak fölött uralkodó Uram! Te akaratoddal megteremtettél engem, de a gonosz szörny megirigyelte sorsomat, s így megharagítottalak téged, Üdvözítőm, Te azonban ne vess meg, hanem hívj vissza magadhoz engem, Istenem!
A tündöklő köntös helyett, jaj, a szégyen öltözete födöz be engem! Siratom romlásomat és hittel kiáltok hozzád, Üdvözítőm: Ne vess meg, hanem hívj vissza magadhoz engem. Istenem!
Irigységében egészen megmérgezte lelkemet a gonosz kígyó, hogy a Paradicsomból száműzött legyek. De te, könyörpletes, Üdvözítő Istenem, ne vess meg, hanem hívj vissza magadhoz engem!
[M]Esdeklő könyörgésemet fogadd együttérzéssel, Szeplőtelen, és bűneimre szerezz bocsánatot, mert könnyek között hangoztatom neked, Tisztaságos: Ne vess meg, jóságos, hanem hívj vissza magadhoz engem!
[/]
[OD8]
[T6]Sokféle ajándékkal tetted hajdan értékessé kezed művét, egyetlen emberszerető, a gonosz kígyó azonban hízelgésével rászedett, és a minket megillető javaktól megfosztott.
Miért hallgattál a keserves tanácsadásra, s miért szegted meg az isteni rendelkezést, szerencsétlen lelkem, Istent megszómorítva, noha ő arra rendelt, hogy az angyalokkal együtt mindig dicsőítést zengj neki?
Csúszómászók és vadak fölött korlátlan úr voltál, hogyan állhattál tehát szóba a lelket tönkretevő kígyóval, s hogyan fogadhattad jó tanácsadóként a gonoszt? Ó, mennyire lépre mentél, szerencsétlen lelkem!
[M]Isten megtestesülésének tündöklő sátraként magasztalunk téged, Isten kegyeltje, Mária! Világosítsd meg a szenvedélyek rettentő homályába merült lelkemet, te, irgalom fénye, kétségbeesettek reménye!
[/]
[OD9]
[T6]Megízlelve édesnek tűnt nekem az Édenben a tudás gyümölcse, midőn a tiltott eledellel jóllaktam, de végül aztán keserűvé változott. Jaj, szerencsétlen lélek, hogy elidegenített téged a mértéktelenség a paradicsomi lakóhelyedtől!
Világmindenség irgalmas Ura és Istene! Kegyesen tekints az én nyomorúságomra, és ne űzz már meszire az isteni Édentől, hogy még láthassam a szépséget, amelytől elestem, s hadd igyekezzek könnyekkel újra visszaszerezni azt, amit így elveszítettem!
Sírok, fohászkodom és kesergek, amikor látom, hogy kerub lett tüzes karddal az Édenkert bejáratának őrzésére rendelve, amely minden vétkes számára hozzáférhetetlen, hacsak te, Üdvözítő, szabad utat nem nyitsz oda.
Üdvözítő Krisztusom, irgalmad bőségében és isteni oldaladból kifolyt véredben bízom, mellyel megszentelted az emberek természetét, s imádóidnak megnyitottad, Jóságos, az Ádámnak korábban bezárult Paradicsom ajtaját.
[M]Az életnek átjárhatatlan, lelki kapuja, szeplőtelen Istenszülö Szűz, közbenjárásoddal nyisd meg nekem a Paradicsomnak hajdan bezárult kapuját; hadd dicsőítselek téged, mint Isten utáni első segítőmet és erős védelmezőmet!
[/]
[PRS]
[T5]Jaj nekem, kiáltotta sírva Ádám, * mert a kígyó és az asszony * kirekesztett az Isten közeléből, * és a fának gyümölcsét elfogyasztva * a Paradicsom boldogságából kivettettem! * Jaj nekem, nem bírom már a szégyent: * Előbb még Isten minden földi teremtményének királya voltam, * most egy rossz tanács miatt rabszolga lettem. * Egykor a halhatatlanság köntösébe öltözve éltem, * és most halandóként a kegyetlen halál ruháját hordozom. * Jaj nekem, kivel osszam meg siralmamat? * Emberszerető, ki a földből megalkottál engem, * és irgalmasságot hordozol, * hívj vissza az ellenség szolgaságából, * és üdvözíts engem!
[E]Hálát adok neked, Uram, teljes szívemből, elbeszélem minden csodádat.
Megnyílt az erények küzdőtere, * lépjetek be, akik küzdeni akartok, * felövezve magatokat a dicséretes böjti harcra, * mert akik szabályosan küzdenek, * azok igazságosan koszorút nyernek majd. * Vegyük hát magunkra a kereszt fegyverzetét, * s álljunk ellen az ellenségnek! * Hitünk legyen a védfalunk, * az imádság a mellvértünk, * irgalmasság a sisakunk, * kardunk pedig a böjtölés, * mellyel szívünkből minden gonoszságot kivágunk. * Aki mindezeket megteszi, * az elnyerheti a valódi koszorút * a mindenség királyától * a nagy ítélet napján.
[E]Kelj föl, Uram, emeld föl kezedet, s ne feledkezzél el végképp a szegényeidről!
Ádám a Paradicsomból száműzött lett, * mert engedetlenül szedett a gyümölcsből. * Mózes viszont Istent is megláthatta, * lelki szemeit megtisztítva a böjttel. * Azért mi is mindnyájan, * kik az Édenkert lakói szeretnénk lenni, * tartózkodjunk a mit sem használó eledelektől, * és ha látni akarjuk Istent, * böjtöljünk Mózes példája szerint negyven napot, * s imádságunkban és a könyörgésben állhatatosan tartsunk ki, * hogy lelkünk indulatait megfékezzük! * Adjunk le testünk terheiből, * hogy megkönnyebbülten emelkedjünk föl a magasságba, * hol az angyali karok szüntelen szóval dicsőítik az oszthatatlan Háromságot, * s ott megláthatjuk majd az Úr leírhatatlan szépségét. * Ott majd méltass minket, kik benned bízunk, Krisztus, * Isten életadó Fia, * hogy szent Anyádnak imái által, * az apostoloknak, a vértanúknak * és összes szentednek közbenjárására * az angyali seregekkel * mi is együtt örvendjünk!
[D][T5]Elérkezett az idő, * a lelki küzdelmek kezdete, * a démonok fölötti győzelem, * a felvértezett önmegtartóztatás, * az angyalok ékessége, * az Isten iránti bátor bizalom. * Mert ezzel lett Mózes is méltóvá arra, * hogy Teremtőjével beszélhessen * és a láthatatlan Isten szavát hallhassa. * Ezek által méltass minket is, * hogy szenvedésed és föltámadásod előtt hódolhassunk, * emberszerető Urunk!
[//]
[Orthodoxy]
[OD1]
[T4]Vígadjunk ma örömmel, hívek és hangoztassuk: Mily csodálatosak a te műveid, mennyire hatalmas a te erőd, Krisztus, aki köztünk megvalósítottad az egyetértést és összhangot!
Jöjjetek, Istenben bölcsek, tartsunk örömünnepet, mert ma az ég és a föld örvendezik, s az angyalok serege és az emberek sokasága kiemelkedő ünnepet tart!
A hatalmas jótéteményt látva tapsoljunk kezünkkel, mert Krisztus titokzatos testének szétszéledt tagjai újra egyesülnek, Istent dicsőítik és a békességet szolgálják!
Végre ma győzelemre jutott az Egyház a hitet buzgón védelmező uralkodóinknak, Theodórának és Mihálynak isteni sugallató rendelkezésére és parancsára.
[M]Az istentelen tévtanítók fegyverei nyilvánvalóan csődöt mondottak, mert a te templomodat, szeplőtelen Tisztaság, legszentebb képekkel ékesítve szemléljük, és szent vallásossággal örvendezünk.
[/]
[OD3]
[T4]Nem diadalmaskodhatott az istentelen tévtanítók gőgje, mert Isten ereje az igaz tanítást erősítette meg.
Felhők, esőként hullassátok ma számunkra az égből a próféta szava szerint az életadó harmatot a hit fölélesztésére! Krisztus apostolainak titokzatos harsonái hirdessék természetfölötti módon a szent képek helyreállítását!
Magasztaljuk Krisztust, aki végre istenfélő és őt igazán kedvelő császárnét adott nekünk az ő Isten által megkoronázott fiával együtt!
[M]Most, mikor a te szent hajlékodba gyülekezünk, Tisztaságos, kérjük tőled, hogy világosságot sugárzó kegyelem áradhasson reánk!
[/]
[KTH]
[T1]A Te isteni formádat képben ábrázolva, Krisztus, világosan kikiáltjuk a Te születésedet, mondhatatlan csodáidat, és önkéntes keresztrefeszítésedet. Ezért a démonok félelmükben elűzetnek, és a tévhitűek leverten zokognak, mint azoknak részestársai.
[D][T1]Prófétáknak alakjait, apostolok képmásait, szent vértanúk és minden szentek képeit, és ábrázolásait szentül ékesíti, s az eszmei Vőlegénynek és a Menyasszonynak szépségében, ékeskedik a Mennyei Sion anya.
[M][T1]Akik a Te képmásodat szeretettel tisztelik, ó Tisztaságos, és Téged Isten igaz Anyjának egyetértőén hirdetnek, és hűségesen hódolnak Néked, légy azoknak őrizője és hatalmas oltalma, messzire elűzve tőlük minden nehézséget, mint ki mindent megtehetsz.
[/]
[OD4]
[T4]A Vígasztaló isteni látogatása révén szenteld meg templomodat, és az ő jelenlétével oszlasd el a tévtanítás sötétségét. Isten irgalmas Igéje!
Szabadítsd meg népedet az erőszakoskodó istentelenségtől, s tedd azt az istenfélelem buzgóságától lángolóvá, hogy híven hangoztassa: Dicsőség a te erődnek, Uram!
Krisztus alakjának szent ábrázolásaival és az Istenszülő képeivel ékesített tündöklő templomokat szemlélve, a szentekhez hasonlóan örvendezzünk!
A koronával ékesített császárnő Krisztus igazi országa után vágyódott, s ezért festtette meg az ő tisztaságos ikonját és a szentek ábrázolásait.
[M]Malaszttalteljes, ki a megtestesült Isten Igét szülted, s az ő Isten előtt kedves szentélyévé lettél: a te világosságot árasztó szentélyed szentelési évfordulóját ünnepeljük.
[/]
[OD5]
[T4]Tedd, Uram, erőssé Egyházadat, hogy mindörökre megingathatatlan maradjon a téves tanítások támadásaival szemben.
Az egész földre kiáradt a híveknek a mennyből küldött öröm és az isteni oltalom fényessége. Egyetlen jóságos és jóság-forrás, magasztald fel azoknak az igazhitű uralkodóknak a hatalmát, akik tisztelik a te szent képedet!
Az istenfélelem megközelíthetetlen világossága kelt fel nekünk az istenfélő uralkodók Istentől ihletett parancsára és isteni bölcsességű rendelkezésére.
[M]Újítsd meg bennünk a régi ékességet, legtisztább Istenanya, és szenteld meg ezt a te hajlékodat kegyességeddel!
[/]
[OD6]
[T4]Az Úr imádandó alakja ábrázolható és hívő tiszteletben részesül s ily módon nyer az Egyház újra bizalmat nála, és dicsőíti is buzgón az Üdvözítőt.
Leveti Krisztus Egyháza a tévtanítás szégyenét és sötétségét, s helyette már az örvendezés köntösét hordja, és isteni, fénylő kegyelembe öltözik.
Ősi dicsőségének fényét nyerte vissza az igazhívök serege, Theodóra császámő és az ő istenfélő fia, Mihály császár rendelete nyomán.
[M]Aki hajdan a bizonyságtétel hajlékának készítését rendelte el, az egyetlen dicsőséggel teljes, mint szellemi hajlékban, tebenned lakozott, Szent Szűz, és csodáival megdicsőíti e szent, templomodat.
[/]
[KNT]
[T8]Az Atyának leírhatatlan Igéje * tőled megtestesülve ábrázolhatóvá lett, ó Istenszülő * s a beszennyezett képet ősi tisztaságban helyreállította * és az isteni szépséggel egyesítette. * Azért mi az üdvösségről hitvallást téve * tettben és szóval egyaránt ábrázoljuk azt!
[/]
[IKS]
A Gondviselésnek ezt a titkát az isteni látomásoktól ihletett próféták számunkra, akik az idők teljességében azokat elértük, hajdan már előre megjövendölték, mert részesültek annak tündöklésében. Ilyen módon isteni felvilágosítást szerezve, a három személyben imádandó egyetlen Urat ismerjük el Istenünknek, és egyedül őt imádjuk. Egy a hitünk s egy keresztségünk, amellyel Krisztusba öltözködünk. Azért mi az üdvösségről hitvallást téve, tettben és szóban ábrázoljuk azt!
[/]
[OD7]
[T4]Az egyház örömünnepében isteni buzgósággal hadd vegyen részt az angyalok serege is, Istentől kapott bölcsescggcl zengve: Áldott vagy te a te dicsőséged templomában, Uram!
Az elsőszülöttek Egyháza is ünnepi gyülekezetben örvendezik, mikor most azt látja, hogy a szent nép egy szívvel zengi: Áldott vagy te a te dicsőséged templomában. Uram!
A tisztségére méltó Theodóra császárné intézkedésére az egykori tévtanítás sötétségétől megszabadulva zengjük: Áldott vagy te a te dicsőséged templomában, Uram!
[M]Az összes angyali rendek fölé kerültél, Tisztaságos, hiszen egyedül te lettél anyja a mindenség Alkotójának. Azért örvendezéssel hangoztatjuk: Áldott vagy te az asszonyok között, Szeplőtelen!
[/]
[OD8]
[T4]Egyházunk ősi hagyományához ragaszkodva ábrázoljuk Krisztusnak és az ő szentjeinek képét, sőt azokat szívvel, akarattal, ajkunkkal csókoljuk, és hangoztatjuk: Áldjátok az Urat az Úrnak minden művei!
Isten igehirdetőivel egyetértőén az ikontisztelet és hódolás alkalmával nyilván az ábrázolt személyt tiszteljük, és Krisztusnak hittel hangoztatjuk: Áldjátok az Urat, az Úrnak minden művei!
Az isteni Lélek világossága megvilágosította a szent császárnő elméjét, s az Istennek tetsző gyümölcsöt termett, mert Krisztus Egyházának ékességét és szépségét szeretve a hívekkel együtt áldotta Jézust, az Istenembert.
[M]Szellemi világosságod fényében tündöklik a te isteni hajlékod s a Szentlélek felhőjével megárnyékozza és megszenteli, Szent Szűz, mindazokat a híveket, akik zengedezik: Áldjátok az Urat, az Úrnak minden művei!
[/]
[OD9]
[T4]Szent képekkel ékesítve látjuk újra a szent Egyházat. Istenfélelemmel járuljunk mindnyájan oda, s hangoztassuk Krisztusnak: Magasztalunk téged, Háromszorszent!
Nagy kitüntetése és tisztessége az az Egyháznak, hogy benne lehet a te kereszted, a te tiszteletre méltó szent ikonjai és szenteid képmása, Uralkodónk; ezért örvendező szívvel magasztalunk téged.
Áraszd el isteni dicsőségeddel, irgalmas Uralkodó, uralkodóinkat! Vedd körül Őket angyali seregekkel, s alázd meg a pogányoknak velük szemben tanúsított fennhéjázó vakmerőségét!
[M]Hatályát vesztette az ősanyára mondott büntetés, mert te, tisztaságos Istenszülő, megmagyarázhatatlan módon megszülted a mindenség Uralkodóját, akinek hasonmását az ikonokon csókolhatjuk.
[/]
[EXA]
[T2]Ujjongjatok, tapsoljatok, * vigadva így daloljatok: * Mily csodálatosak és különösek a Te műveid, Krisztus! * És ki tudná elbeszélni a Te hatalmadat Üdvözítő, * aki a mi egyetértésünket és összhangunkat egy Egyházban egyesítetted.
[M][T2]Kimerültek már a gonosz eretnekség fegyverei, * és emlékezete is zajosan kipusztult; * mert a templomodat, ó Tisztaságos, * illő módon, * a tiszteletreméltó szentképek kegyelmétől ékesen szemlélve, * örömmel telünk el mindannyian.
[/]
[PRS]
[T4]Benned örvendezik most az Egyház. * emberszerető Urunk, * mint Jegyesében és Alkotójában, * aki öt isteni akarata erejével * a bálványimádás csalárdságától megmentetted, * és drága véreddel magadnak jegyezted el. * Ez most ünnepelve fogadja * a szent ikonok helyreállítását, * és örvendezve énekel neked, * és híven dicsőít téged.
[E]Hálát adok neked. Uram, teljes szívemből, elbeszélem minden csodádat.
[T4]Tested ábrázolását visszahelyezve * szeretettel csókoljuk azt, Uram, * mert üdvgondozásod nagy titkát teszi láthatóvá előttünk; * hiszen te nem látszat szerint jelentél meg nekünk, * mint azt az istentagadó manicheusok állítják, * hanem valóságban és testi természetben, * mely által a te szeretetedre * és irántad való vonzalomra gyulladunk.
[E]Kelj fel. Uram, emeld föl kezedet, ne feledkezzél el végképp a szegényeidről!
[T4]Örömteli és vidám nap tűnt fel ma nekünk, * mert a legigazabb hittételek fényessége ragyog fel. * Krisztus Egyháza pedig tündöklik * a visszaállított szent képek ékességétől * és a szentek képmásainak ragyogásától, * és a hívek egyetértése * Isten jutalmaként helyreáll.
[D][T4]Mózes a törvényt kapta meg a megtartóztatás idején, * és népét megtérítette. * Illés böjtölve az egeket elzárta. * Ábrahámnak három ifjú utóda * böjtöléssel győzte le a törvénytipró zsarnokot. * A böjtölés révén minket is méltass arra. Uram, * hogy föltámadásodat elérjük, * kik így kiáltunk hozzád; * Szent Isten, szent Hatalmas, * szent Halhatatlan, irgalmazz nekünk!
[//]
[Saint Gregory Palamas]
[OD1]
[T4]Jöjjetek, isteni ihletésű szónokok, kiváló hittudósok és minden isteni igét hirdető nyelv, gyűljünk egybe, hogy méltó módon magasztalhassuk a Lélek szócsövét, az isteni ihletésű Gergelyt!
Hitnek oszlopa s az egyház élharcosa, Thesszaloniki erényes főpásztora, téged akarlak most e szavakkal magasztalni, nagyszerű Gergely, ki a püspökök rendjének igazi ékessége vagy.
Gyermekkorodtól fogva mind jobb és tökéletesebb életre vágytál, atyánk, és ifjúkorodtól igen vonzódtál a bölcs gondolkodásmód felé: így hasonlóan éltél és gondolkodtál, mint hasonló nevű elődöd, isteni ihletésű Gergely!
[M]Szeplőtelen, vezess engem előre az élet útján, s légy útmutatóm az isteni hajlékok felé, mert én eltévelycdtem és a gonoszság útvesztőjébe süllyedtem: de te vezess ki onnan engem a te közbenjárásoddal!
[/]
[OD3]
[T4]Ha isteni ihletésű tanításod medrében maradunk, a tóvtanítók minden csalárd mesterkedését elkerülhetjük, s a te szent írásaidhoz tartva magunkat, ezeknek összes fegyverét visszaverhetjük, Gergely atyánk!
A tévtanítók balga bölcsességét fölszámoltad, mert Istennek személyes bölcsességét hordoztad szívedben, ó boldog, s ennek hangot adva megtörted amazoknak szennyes hivalkodását.
Bölcs aszkéta! Te önmegtagadás gyakorlásával megtörted a múlandó test minden szenvedélyességét és lelked indulatait, s így lelkedet a teológia isteni eszközévé tetted.
[M]Megátalkodott lelkem megismerő képességével igen megszerettem a rút és tékozló életet. Ám te, Istennek szeplőtelen Jegyese, közbenjárásoddal vezesd vissza lelkemet az isteni szeretethez!
[/]
[KTH]
[T4]Felégetted a tévhitűek csalását ó Bölcs, * az igazhitűek hitét pedig igen világossá tetted, * és a világot megvilágosítottad. * Azért diadalmas győztesnek bizonyultál, * az Egyház oszlopának és igazi főpapnak. * Ne szűnjél meg közbenjárni a Krisztusnál, * hogy üdvözöljünk mindnyájan.
[M][T4]Hamar fogadd a mi könyörgéseinket Nagyasszonyunk, * és vezesd azokat Fiadhoz és Istenhez, * feddhetetlen Úrnőnk. * Szüntesd meg a nyomorúságokat, * csillapítsd le a rossz szándékú nyelvelők cselszövéseit, * és verd le ó Tisztaságos, * a szolgáid ellen fegyverkező hitetlenek vakmerőségét.
[/]
[OD4]
[T4]Amikor szájadat megnyitottad, bölcs atyánk, Isten bölcsességét hirdetted, mert szívedben mindenkor erről elmélkedtél. így a hiú Barlaamra is rábizonyítottad balgaságát és esztelcnségét.
Kedves napunkként nyugodtál le a földbe a természet törvénye szerint, de majd virradatkor te is föltámadsz Krisztussal, a soha le nem alkonyodó nappal, s addig is őrködj fölöttünk közbenjárásoddal!
Isten kegyelme az igazhitűek büszkeségévé és hatalmas támaszává, jó pásztorrá és második nagy hittudóssá tett téged, ki álmot nem ismerve őrködsz a nyáj fölött.
[M]Nyisd meg lelki fülemet, Isten anyja, aki a hajdani süketnéma hallását visszaadó Istent szülted! Tégy méltóvá engem is arra, hogy meghalljam, és teljesítsem Isten igéit!
[/]
[OD5]
[T4]Szavaid sarlójával és vallásos írásaiddal lekaszáltad az eretnek gyomnövényeket és eltávolítottad a konkoly káros kalászait, s inkább az igaz hit magvait vetetted el mindenfelé, szent Gergely főpap!
Beszédeid és írásaid, ó bölcs, mennyei harmat, sziklából fakadt méz és angyali kenyér azok számára, akik azokat úgy olvassák, mint édes nektárt és élő víz forrását, Gergely püspök!
A föld és a tenger egyetemesen tanítójának ismer el téged, az orthodoxia szent oszlopát és az isteni tanok tiszteletreméltó fegyvertárát, mint bölcs teológust, aki az apostolok örökségében osztozva az ő követőjük is lett.
[M]Szeplőtelen Szűz! Mosd le szívem szennyfoltjait a töredelmes bánat könnnyeivel, s adj módot nekem a megtérésre szent közbenjárásoddal Istennél, akit kimondhatatlan módon te magad szültél!
[/]
[OD6]
[T4]A tévesen gondolkodó Barlaam hivalkodó gőgje és ócsárló nyelve szétszakadt a bölcs Király és a te szavaid és tanításaid hatására és a te éleselméjűségedtől, Gergely főpap!
Dicshimnuszokat zengjünk a Lélek ihletett hárfájának, az Isten titkait hirdető harsonának, Tcsszaloniki elöljárójának, s az ő Isten tanait hirdető nyelvének!
Tűzoszlopként jártál néped előtt hajdan, s így tetted hatástalanná a hit ellenségeit, a hívők gyülekezetét pedig megvilágosítottad Istentől kapott bölcsességeddel, szent Gergely atya!
[M]Teljesen tisztaságos Nagyasszonyunk! Légy számomra vigasztalást nyújtó csöndes révpart, és szenvedélyeim viharát lecsöndesítve vezess át Isten békés kikötőjébe!
[/]
[KNT]
[T8]A bölcsesség szent és isteni eszközét, * az isteni tudománynak ékes harsonáját, * egyetértőn magasztalunk Téged, istenes szavú Szent Gergely. * Mint értelem, mely az első Értelemnek színe előtt állasz, * vezesd Hozzá a mi értelmünket atyánk, * hogy így kiálthassunk hozzád: * Örvendezz, ó kegyelemnek hirdetője.
[/]
[IKS]
Mint angyal jelentél meg a földön, hirdetve a halandóknak a kimondhatatlan isteni dolgokat; mert a Testnélküliek hangját és emberi értelmet és testet felhasználva, ámulatba ejtettél bennünket, és arra késztettél ó istenes szavú, hogy ezeket kiáltsuk tehozzád: örvendezz, ki által eltűnt a sötétség; örvendezz, ki által feltűnt a világosság; örvendezz, nem alkotott Istenség hírnöke; örvendezz, alkotott balgának igaz cáfolója. Örvendezz, elérhetetlen magasságnak, Isten természetének megmondója; örvendezz, beláthatatlan mélységnek, a cselekvésének feltárója, örvendezz, mert Isten dicsőségét helyesen hirdetted; örvendezz, mert a gonoszok véleményét leleplezted, örvendezz fényforrás, ki megmutattad a Napot; örvendezz kehely, mely kínálod a nektárt. Örvendezz, ki által ragyog az igazság; örvendezz, ki által elborult a hazugság. Örvendezz ó kegyelemnek hirdetője.
[/]
[OD7]
[T4]Akik a te beszédeidet és írásaidat tanulmányozzák, Gergely főpap, Isten ismeretébe nyernek beavatást, és lelki bölcsességgel telnek be, s Isten teremtetlen kegyelmének és működésének hírnökei lesznek.
A tévtanítók kardját és nyilait teljesen összetörted, szent főpap, s Barlaam malomkő nagyságú gőgjét, minden eretnek haderővel együtt pókhálóként semmisítetted meg.
Szavaidban és írásaidban meghirdetett tanaid megerősítették a jámborok hitét, s az eretnekek vakmerőségét feltartották, Gergely főpap. Így végre megszűnt a tévtanítoknak az igazhitűek ellen működtetett ereje.
[M]Akiket a szenvedélyek ártalmai már-már kiszárítanak, téged ismernek el a gyógyulás igazi forrásának, Szeplőtelen, mert nálad üdvösséget adó vízáradatra találunk, s abból merítve így kiálthatunk: Áldott a te méhednek gyümölcse!
[/]
[OD8]
[T4]Az irgalmas Úr trónja előtt állsz most a többi teológussal együtt, s hozzájuk hasonlóan, akiket magad is követtél, bölcs Gergely, Tesszaloniki elöljárója, püspökök ékessége, aki most a főpapság dicsőségével fényesen ékesítve imádod Istent.
Elméd tisztaságát előre látva Isten már születésed és fogantatásod előtt megmondta a szentéletű s hívő császárnak, hogy te az egyház legyőzhetetlen bajnoka leszel. Ezért miután egyházjogilag is megbizonyosodtak erről, te a főpapság kenetével lettél fölkenve.
Nemcsak kezeddel, hanem inkább bölcs szavaiddal győzted le és ítélted el az igen veszélyes ellenfelet, dicsőséges Gergely, Tesszaloniki elöljárója, s amint elenyészik a füst, úgy enyészett el ez a romlott csapat a te mennydörgő hangod és Istenről szóló nyelved hallatára.
[M]Isten Igéje végtelen jóságával helyreállította, megújította és megszentelte benned, ó Szűz, az emberiség szenvedélyekkel bemocskolt természetét. Mi pedig, akik általad jutunk el az üdvösségre, magasztalunk téged mindörökké.
[/]
[OD9]
[T4]Isten tükre lettél, Gergely, mert tisztán őrizted meg az Isten képmását, s vezérlő elmédet a testi szenvedélyekkel bátran szembefordítva a hasonlóságra is eljutottál, úgyhogy a Szentháromság hajléka lettél.
Jámbor fejedelemként a Szentlélekkel eltelve szárnyaltál a magasban, hogy megvívj Barlaam hivalkodásával és balgaságával, aki jogtalanul rágalmazta Isten fönségét. Igazságosan le is győzted őt.
Teljesen a Magasságbeli bölcsességével teltél be, ó dicső, s így fénnyel ragyogtad be a világot. Az igaz hit tanait hirdetted, s ezt a nemesebb bölcsességet kedvelve istenfélelmet fogantál bensődben, s a Lélek szavait hoztad e világra.
[M]Hálát adunk neked mindnyájan, mi hívek. Isten szülője, mert te ősi átkunkat eloszlattad. Általad juthatunk mindnyájan isteni áldott gyümölcshöz, az üdvösséghez, megvilágosodáshoz, irgalomhoz és az örök boldogsághoz.
[/]
[EXA]
[T2]Örvendezz atyáknak büszkesége, * hittudósok ajka, * csöndesség hajléka, * bölcseség otthona, * tanítóknak legfelsőbbje, * igének tengere; * örvendezz cselekvésnek eszköze, * ismeretnek tökéletessége, * s az emberi betegségek gyógyítója; * örvendezz Lélek temploma, * halálodban is élő atyánk.
[M][T2]Mindeneken uralkodó Nagyasszony, * siess veszedelmeinkben, * siess a gyötrelmeinkben, * légy jelen az utolsó nap szükségeiben, * nehogy minket az alvilág, * a Sátán és az enyészet elragadjon. * Fiad félelmetes ítélőszéke előtt, * Istenanyja Nagyasszonyunk, * add, hogy mindannyian ártatlanul állhassunk meg, * a Te közbenjárásaid által.
[/]
[PRS]
[T1]A világi boldog életedet bevégezted, * és most a boldogok gyülekezetével együtt örvendezel, * és mert szelíd voltál, * a szelídek földjén lakozol, ó Gergely főpap. * A csodáknak kegyelmével gazdagodtál Istentől, * és nyújtasz belőle azoknak is, kik tisztelnek Téged.
[E]Az igaznak szája bölcseséget tanul, és nyelve igaz ítéletet mond.
[T1]Elültetted az igaz hit dogmáit, ó boldogságos, * és lemetszetted a tévhit töviseit, * és a hit magvait jól megsokasítva igéidnek esőcseppjeivel, * mint szorgalmas földműves, százszoros kalászokat ajánlottál fel Istennek.
[E]Papjaid, Uram, igazságba öltözködjenek, kegyelteid pedig örvendve örvendezzenek.
[T1]Feddhetetlen életednek ragyogását ó boldog, * megcsodálta az angyalok és az emberek gyülekezete, * hiszen önként lettél állhatatos bajnok és aszkéta, * és Isten főpapja és méltó szolgája és :igaz barátja.
[D][T6]A bűnök sötétségében járóknak fényt nyújtottál ó Krisztus, * a megtartóztatás igéjével; * mutasd meg nekünk a szenvedésed tündöklő napját is, * hogy így kiálthassunk Hozzád: * Kelj fel, Isten, és irgalmazz nékünk.
[//]
[Holy Cross]
[OD1]
[T1]Örvendetes nap van ma: Krisztus föltámadásával a halál elenyészett, és az élet sugara föltűnt, Ádám föltámadva örömmel táncol. Ezért mi is zendítsünk rá győzelmi énekre!
Ez a szent kereszt előtti hódolás napja, jöjjetek hozzá mindnyájan, mert most is előttünk Krisztus feltámadását sugározza. Köszöntsük azt megcsókolva, s örvendezzünk lélekben!
Jelenj meg nagyságoddal, Urunk keresztje, add, hogy most megláthassam isteni szépségedet, és dicsőségedhez méltó hódolattal illesselek téged, és úgy csókolhassalak és szólíthassalak, mint egy élőt!
Összhangban dicsőítsen ég és föld, mert mindenki elé ki van téve a boldogságos kereszt, melyre szögezve testben feláldozták Krisztust. Köszöntsük ezt megcsókolva, s örvendezzünk lélekben!
Személyek szerint Háromság, a természetre nézve egység, Atya, Fiú és Szentlélek, szándékban, akaratban s uralomban egyenlő erejű egység, őrizd meg világodat s adj neki békességet.
[M]Férfit egyáltalán nem ismerve, mag nélkül szülsz csecsemőt, ó Szent Szűz! Szeplőtelenül hordozod a kisdedet, a mindenség alkotóját, Krisztus Istent; Őt kérd, hogy adjon az egész világnak békességet!
[/]
[OD3]
[T1]Jertek, új éneket zengve, ünnepeljük a pokol megrontását, mert a sírból feltámadt Krisztus, a halált foglyul ejtve, és üdvözítve a mindenséget!
Jertek, merítsünk, hívek, de már ne a forrásból buzgó enyészet vizéből, hanem a világosság forrásából, Krisztus keresztjének hódolva, melyre büszkék vagyunk!
Amit hajdan Mózes kezét kitárva ábrázolt, a te keresztedet, Uralkdó Krisztus, most mi is átöleljük, és a szellemi Amaleket legyőzve általa megmenekülünk.
Tiszta tekintettel és ajkakkal zengjük ujjongó énekünket, hívek, örömmel hódolva Urunk keresztje előtt, és tapssal kísérve öröménekünket!
Imádom a három személyben egy, kezdetnélküli Istent, kit lényegében nem lehet megosztani, az Atyát, a Fiút és élő Lelket, kiknek nevében keresztelkedtünk.
[M]Mózes hajdan a csipkebokorban előképben a te titkodat látta, Tisztaságos; mert azt a tűz lángja, a te méhedet pedig az istenség tüze egyáltalán nem égette meg.
[/]
[KTH]
[T6]Ma beteljesedett a próféta szózata; * mert íme hódolunk azon a helyen, * ahol a Te lábaid megálltak Urunk, * és az üdvösségnek fáját megízlelvén * elnyertük a szabadulást a bűnös szenvedélyektől * Isten Szülőjének közbenjárásai által, * ó egyedülvaló Emberszerető.
[D][T6]Alighogy felállíttatott keresztednek fája, Krisztus, * megrendültek a halálnak alapjai, Urunk; * mert kit az alvilág mohón elnyelt, * félelemmel elengedte. * Megmutattad nekünk a Te üdvösségedet, ó Szent, * ezért dicsőítünk Téged, Istennek Fia: * Irgalmazz nékünk.
[M][T6]Istennek Szűz Szülője, * kérleld a Te Fiadat, * aki önként szegeztetett a keresztre, * és feltámadt a halottaiból, * Krisztust a mi Istenünket, * hogy üdvözítse a mi lelkünket.
[/]
[OD4]
[T1]Íme, Krisztus feltámadt, angyal mondja a kenethozóknak: ne sírjatok! de menjetek, az apostoloknak mondjátok meg: Örvendjetek, ma üdvössége lett a világnak, és a halálos ellenség zsarnoki hatalma megszűnt.
Életetadó kereszted előtt örömmel hódolva ma elővételezzük, Krisztus, legszentebb kínszenvedésed emlékét, mellyel a világ üdvösségét szerezted meg, mindenható Üdvözítő.
Ma öröm van mennyben és földön, mert a kereszt jele feltűnt a világ előtt, a háromszorosan boldog kereszt, mely az előtte hódolóknak szüntelen folyó kegyelmet áraszt.
Mit hozzunk hálából neked, Krisztus, hogy tiszteletreméltó keresztedet hódolásra adtad elénk; rajta csorgott végig legszentebb véred, és reá szegezték testedet, most ezt csókoljuk, s neked hálát adunk.
Magasztalom az egy Istennek, az osztatlan egyszerű természetnek három személyét s hirdetem a kezdetnélküli Atyát, és a vele trónoló Fiút és Szent Lelket, együtt uralkodó végtelen erőt.
[M]Csak te vagy, az asszonyok közül csodálatos és félelmetes, mert te a természetet megújítottad, Tisztaságos, mag nélkül anyává lettél, s mégis, mint addig, szűz is maradtál; mert az Istent szülted, ó Szeplőtelen!
[/]
[OD5]
[T1]Fölkeltél a sírból, le nem alkonyodó fény, s halhatatlanság sugaraival ragyogtad be a világot, elűzted a földkerekség határairól a halál okozta szomorúságot, könyörületes Uram.
Önmegtagadással megtisztulva forrón öleljük és magasztaljuk a szent keresztfát, melyre Krisztust fölfeszítették, s melyen könyörületességével üdvözítette a világot!
Ujjongva örvendeznek ma az angyali rendek a te kereszted előtti hódoláskor, mert azon megtörted a gonosz lelkek hadait, és üdvözítetted, Krisztus, az emberi nemet.
Új paradicsomkert lett az Egyház, mert birtokában van az életadó fa, a te kereszted, Uram, melynek érintésére halhatatlanságban részesei leszünk.
Dicsőítem a három kezdetnélkülit, az Atyát, a Fiút és a Lelket, az egylényegű Istent, a hármas fényű világosságot, az összevegyülés nélkül együtt uralkodó Királyt.
[M]Fogantál, a természet szerint, s mégis minden törvényt meghaladó módon, mert csak te szültél így mag nélkül, s megdöbbentő elgondolni vagy kimondani a te szülésedet, Szeplőtelen!
[/]
[OD6]
[T1]A halált megtörve föltámadtál, Krisztus, mint a legnagyobb Király, visszaszereztél minket az alvilág tornácából, s meghívtál bennünket a mennyország élvezetére, a halhatatlanság földjére.
Zengjünk Istennek tetsző énekeket, hívek, magasztaljuk énekekkel az Urat, s az ő keresztjét csókoljuk félelemmel, mert az megszentelés forrása mindazoknak, akik e világon élnek.
Beteljesül a zsoltáros szava, íme leborulunk szeplőtelen lábad zsámolya előtt Mindenható; a te kereszted előtt, a háromszorosan óhajtott tiszteletreméltó fa előtt.
A Siralmak prófétája látta a kenyeredbe vetett fát, a te keresztedet, Könyörületes, melyet most köszöntsünk csókkal, magasztalva sírodat, a szögeket és a lándzsát.
Átöleljük szent keresztedet, Krisztus, melyet vállaidon hordoztál, és melyre fölemeltek s testileg ráfeszítettek, mert abból merítünk erőt láthatatlan ellenségeink ellen.
Magasztalom a háromszemélyű egységet, az egy természetben imádandó háromságot, a hármat, ki egyaránt Isten, a három napként tündöklő fényt, az Atyát, a Fiút és a Szentlelket.
[M]A legnagyobb csoda történt veled, szeplőtelen Bárány, mert azt a Bárányt szülted, aki elveszi a világ bűnét. Esedezzél hozzá szüntelenül magasztalóidért!
[/]
[KNT]
[T7]Immár a lángpallos nem őrzi az Édennek kapuját, * mert csodálatosan eloltotta őt a kereszt fája; * a halál ostora, a pokol uralma legyőzetett, * mert megjelentél óh Üdvözítőm, * így kiáltva az alvilág lakóihoz: * Jertek vissza újra a Paradicsomba.
[/]
[IKS]
Három keresztet állított fel a Golgothán Pilátus: kettőt a latroknak és egyet az Életetadónak. Ezt látván az alvilág, így szólott a lentiekhez: Én szolgáim és hatalmaim! Ki vert szeget a szívembe? Falándzsával szúrt át váratlanul, úgyhogy menten megszakadok. Fáj a bensőm, fájlalom a gyomromat, érzékeim zaklatják a szellememet, és kénytelen vagyok kiengedni Ádámot és az Ádámból valókat, kik fa által adattak át nékem; mert ismét fa vezeti be őket a Paradicsomba.
[/]
[OD7]
[T1]Föltámadtál harmadnapra a sírból, mint álomból ébredve, Uram, és isteni erőddel összezúztad az alvilág kapuit, föltámasztva a hajdani ősatyákat, egyedül áldott és dicsőített Istene atyáinknak!
Vigadjunk hárfák hangjára és örvendezzünk ma, népek, a Szent Kereszt előtt hódolva dicsőítsük a fölfeszítettet, egyedül áldott és dicsőített Istenét atyáinknak!
Végtelen irgalmú Urunk, ki a halálos ítélet eszközét, a te drága keresztedet az élet forrásává tetted a világnak, szenteld meg az előtte hódolókat, egyedül áldott és dicsőített Istene atyáinknak!
Egyedül irgalmas és könyörületes, egyetlen Jézusunk, világosítsd meg és szenteld meg mindazokat, akik híven hódolnak a te kereszted és isteni szenvedésed előtt, egyedül áldott és dicsőített Istene atyáinknak.
Magasztalom három személyben az egy Istenséget, mert világosság az Atya, világosság a Fiú, világosság a Lélek, az oszthatatlan és három személy sugaraival tündöklő természet szerinti egységgel.
[M]Minden próféta jövendölését megvalósítod, mert Isten ajtaja, arany edény, szent föld vagy, Isten jegyese, szent Szűz, hiszen a testben megjelent Jézus Krisztust hordoztad méhedben, atyáinknak Istenét.
[/]
[OD8]
[T1]Miért tartotok kezetekben drága kenetet? Ki az, akit kerestek? A sírban tündöklő angyal mondja nektek: Föltámadt Krisztus Istenünk, s föltámasztotta az alvilágban levő emberi nemet.
Üdvözlégy Szent Kereszt, háromszorosan áldott és isteni fa, sötétben levők világossága, te Krisztus feltámadását sugározva a világ négy sarkáig tündökölsz. Méltass minden hívőt a húsvét elérésére!
Ma az élet-kenettől illatozó fa, Krisztus keresztje, az isteni mirontartónak drága kenetétől illatozik: Érezzük mi is magunkba Istentől árasztott illatát, s híven hódoljunk előtte mindörökké!
Jöjj, Elizeus próféta, mondd meg nyíltan, mi volt az a fa, amelyet a vízbe vetettél? Krisztus keresztje, mely kiemelt a romlás mélyéből. Hívek, hódoljunk előtte mindörökké!
Jákob egykor kereszted előképét mutatta, Krisztus, József pedig hódolt a szent bot előtt, mert előre azt látta benne, hogy ez lesz országod retentő jogara, amely előtt híven hódolunk mindörökké.
A három személyben lévő egy lényeget dicsőítem, s össze nem keveredő személyként a hármat, nem választva szét lényegben az Atyát, a Fiútól és a Lélektől, mert a mindenek feletti egy, örök Isten az.
[M]Anyák közül csak te maradtál szűz, Isten jegyese, Mária, mert te férfi nélkül szülted az üdvözítő Krisztust, és ártatlanságod pecsétjét megőrizted. Mi, hívek boldognak hirdetünk mindörökké.
[/]
[OD9]
[T1]Életadó Istenként szálltál a sírba, és ott összetörtél minden ajtót és zárat, és a holtakat föltámasztottad, Üdvözítő, s azok ezt kiáltják néked: Dicsőség föltámadásodnak, mindenható Krisztus!
Sírodból nekem élet fakadt, Krisztus, mert hatalmad van az élet felett, s odaállván ezt kiáltottad a sírokban levőknek: Megbilincseltek, fel vagytok oldozva, mert eljöttem a világ megváltására!
Énekelve ujjongjon a tölgyes minden fája, mert ma megláthatja, hogy a keresztnek tölgyfáját csókoljuk; Krisztus ugyanis felmagasztalta azt, amint Dávid isteni ihletésre megjövendölte.
A fa miatt haltam meg, s most a Krisztust hordozó kereszten életet találtam, mert te vagy legyőzhetetlen őrzőm a démoni erőkkel szemben. Ma előtted hódolva így szólok: Szentelj meg engem dicsőségeddel!
Örvendj és vigadj, Isten Egyháza, hogy ma Krisztus szent keresztfájának hódolsz, mert ezt a szent szolgálatot veled együtt végzik az angyali rendek, melyek félelemmel állnak itt.
Imádlak téged, szent Isten, három személyű egy természet: Atya, Fiú és Szentlélek, egy hatalom és királyság, amely mindenek fölött uralkodik.
[M]Te vagy, Szűz, az a magas hegy, melyben Krisztus lakozott, ahogy azt isteni ihletésre Dávid hangoztatta: hogy ezáltal égbe emelkedjünk, Isten gyermekévé válva a Lélek által.
[/]
[PRS]
[T4]Hangosan ujjongjunk, * és csókolva énekekkel magasztaljuk a drága keresztet, * s így kiáltsunk hozzá: * Ó fölöttébb tisztelt Kereszt, * szenteld meg a Te erőddel lelkünket és testünket, * s az ellenség minden ártalmától, * sértetlenül tarts meg minket, * akik áhítattal hódolunk Előtted.
[E]Magasztaljátok a mi Urunkat Istenünket, és boruljatok le az Ő lábainak zsámolya elé, mert szentséges Ő.
Jertek, merítsetek a kereszt kegyelméből eredő, * ki nem apadó forrásból, * látván íme a kitett szent keresztfát, * az ajándékok kútfejét, * amelyet a mindenek Királyából fakadó vér és víz öntözött, * aki arra önként emelkedett, * és a halandókat fölemelte.
[E]Isten pedig a mi Királyunk, öröktől fogva üdvösséget cselekedett a földnek közepette.
Az Egyháznak szilárdsága, * királyoknak erőssége, * szerzetesek büszkesége s megtartója Te vagy, * tiszteletreméltó Kereszt; * azért Tenéked hódolva,  * ma szívünkben és lelkünkben megvilágosodunk, * annak isteni kegyelme által, * aki Reád szegeztetett, * a cselszövő hatalmát lerontotta, * és az átkot eloszlatta.
[D][T4]A gonosz farizeusok fennhéjázó gondolatát kerülni tanított, * példabeszédekben a mindenek Ura, * s arra nevelt mindnyájunkat, * hogy ne vélekedjünk magasabban,  * mint ahogy kell vélekednünk; * s lévén maga a példánk és mintaképünk, * a keresztig és halálig magát megüresítette. * Hálát adva ezért Néki, * mondjuk együtt a vámossal: * Aki szenvedtél érettünk, és sértetlen maradtál Istenünk, * szabadíts meg minket a szenvedélyektől, * és üdvözítsd a mi lelkünket.
[//]
[Saint John Climacus]
[OD1]
[T8]Az anyagi világ homályából az anyagtalan és szellemi világ magasságába emelkedtél, szentéletű János. Az Úrhoz intézett könyörgéseiddel világosíts meg engem is!
Elvetetted az élvezetek keserűségét, hogy az önmegtartóztatás édességét élvezhesd; azért még a lépes méznél is édesebbre formáld lelkünk érzékeit, atyánk!
Feljutottál az erények magasságába, és megvetetted a bűnös élvezetek alantasságát; nyájad számára pedig üdvösség édessége lettél, szentatyánk!
[M]Ki az Atya bölcsességét és Igéjét kifejezhetetlen módon megszülted, gyógyítsd meg lelkem súlyos fájdalmát, és enyhítsd szívem gyötrelmét!
[/]
[OD3]
[T8]Az aszkézis parazsával fölperzselted a szenvedélyek tövisét, szent életű atya, és tűzbe hozod a szerzetesek seregeit.
Erénygyakorlataid illatszereiből az életszentség kenetét állítottad össze, Istennek szánt jóillatú áldozatként.
Az aszkézis törvényeivel, könnyeid árja folytán a szenvedélyeket a mélységbe süllyesztetted, mintha a fáraó ivadékai lennének.
[M]Szüntesd meg, Isten Anyja, gondolatvilágom nyugtalan állhatatlariságát, s irányítsd vonzalmamat a te Fiad felé, Tisztaságos!
[/]
[KTH]
[T5]Tisztaságos kereszted az üdvösségünk fegyvere ó Üdvözítő * abban bizakodva így kiáltunk Hozzád: * Üdvözíts minket, ki érettünk önként szenvedtél, * mindeneknek nagyirgalmú Istene.
[D][T4]Erényeiddel az égig felragyogva, * és ott szilárdan megállva, * istenfélőn visszatértél az elmélkedésnek mérhetetlen mélységéig. * Legyőzve a démonoknak minden cselvetését, * megvéded az embereket azok ártalmától, * János atyánk, * erények lépcsője, * és most is közbenjársz szolgáidnak üdvösségéért.
[M][T4]Aki a Kerubok trónusán ül, * és az Atya kebelében lakozik, * mint szent trónján ül öledben Nagyasszonyunk; * mert az Isten így uralkodik testileg minden nemzeteken, * s ezért most is odaadón énekelünk Néki, * akihez is esedezzél szolgáidnak üdvösségéért.
[/]
[OD4]
[T8]Mint kellemes illatot árasztó liget s mint az erények lelkes paradicsoma, önmegtagadást sarjadztál, s vele nevelted minden tisztelődet.
Magasztalunk téged, atyánk, az aszkézis törvényhozója s a szerzetesi élet legszelídebb szabályozója, valóságos Mózes és Dávid!
Az önmegtartóztatás vizeinél elültetett legszebb hajtás lettél, boldogságos atya, és a szent élet fürtjeit termetted!
[M]Azt szülted nekünk, Tisztaságos, aki az Atyától öröktől fogva feltündöklött, és most időben is megjelent. Esedezzél hozzá, hogy üdvözítse azokat, akik neked dicshimnuszt zengenek!
[/]
[OD5]
[T8]Küzdelmeid harmatával kioltottál minden szenvedélyt, ó boldog atya, s igen felhevültél a szeretet és a hit tüzénél: önmegtagadás fáklyája, szenvedélyektől való mentesség világossága és a nappal fia lettél!
Istennek tetsző földműveléseddel a hit szőlőfürtjét termelted, szentatya, majd azt sajtóba tetted és aszketikus fáradozásaiddal kipréselted, az önmegtartóztatás lelki serlegébe töltötted, és most nyájad szívét megörvendezteted.
Nemesen elviselted az ellenség támadásait és sebzéseit, s így a kitartás erős oszlopának bizonyultál és isteni pásztorbotoddal megerősítetted nyájadat is, mert az önmegtartóztatás rétjein és üdítő vizeinél legeltetted őket, boldogságos.
[M]A te ajkad szavait követve, Szeplőtelen, boldognak hirdetünk téged, mert nagy dolgot cselekedett veled az Úr, mert felmagasztalt, és a te méhedből születve valóságos Istenszülővé tett téged.
[/]
[OD6]
[T8]Lelkedbe fogadtad a Lélek isteni gazdagságát, a tökéletes imádkozást, a tisztaságot, az életszentséget, a fegyelmezett éberséget és az önmegtartóztatás fáradalmait, s ezek révén Isten hajlékává lettél.
A lenti anyagvilág silányságával nemigen törődve, ó Bölcs, anyagtalan imádsággal szárnyalóvá tetted lelkedet, és életed tökéletességével a mennyeiek osztályrészét örökölted.
Aszketikus küzdelmeid verejtékével az ellenség tüzes nyilainak szikráit valóban kioltottad, s a hit tüzet fellobbantottad, a hitetlenség és a tévtanítók gőgjét pedig fölperzselted.
Feltündöklött Sionról a Magasságbeli ékessége, mert a belőled származott testtel kimondhatatlan módon egyesült az, aki tőled, szeplőtelen Szűz, testet öltött magára, és így megvilágosította a világot.
[/]
[KNT]
[T4]A megtartóztatás magasságára helyezett az Úr Téged, * az igaz férfiút, mint csalhatatlan csillagot, * mely bevilágítja a föld határait, * mi tanítónk, János atyánk.
[/]
[IKS]
Valóban Isten hajlékává formáltad magadat Istennek tetsző erényeiddel, atyánk, s hittel, reménnyel és igazi szeretettel, mint fényes arany, nyilvánvaló módon tündököltél. Isten rendeléseit teljesítve önmegtagadást gyakoroltál, mintha tested nem is volna. Értelmesen, bátran, bölcsen, alázatosan éltél, s ezért felmagasztalást nyertél, állandó imádságod révén megvilágosultál s a mennyei lakóhelyre jutottál, mint tanítómesterünk, szentéletű János atyánk.
[/]
[OD7]
[T8]A mennyország rétjén legeltetted a nyájat, s a hittételek pásztorbotjával a tévtanítások vadállatait elűzted, atyánk és ezt énekelted; Atyáinknak Istene, áldott vagy te!
Följutottál Krisztus Király menyegzői lakomájára, s a meghívóhoz méltó ruhát öltöttél magadra. Most pedig ott vendégeskedve hangoztatod: Atyáinknak Istene, áldott vagy te!
A bűnök mocsarában nem ragadtál le, hanem az önmegtagadás folyamává lettél, atyánk. Elárasztottad és a szennytől megtisztítottad mindazok gondolatvilágát, akik hittel hangoztatják: Atyáinknak Istene, áldott vagy te!
[M]A te méhedből világra jőve szűztől testesült meg a mindenség Ura. Azért téged igaz hittel Istenszülőnek vallunk, Fiadnak pedig ezt hangoztatjuk: Atyáinknak Istene, áldott vagy te!
[/]
[OD8]
[T8]Te valóban az önmegtartóztatás élő oszlopa és eleven ikonja vagy, szentéletű János atyánk, s mi mindnyájan tiszteljük a te emlékedet.
Örvendezik a szerzetesek sokasága, vigadozik a jámborok és igazak kara, mert velük együtt méltán kaptál győzelmi koszorút.
Erényekkel ékeskedtél, a kimondhatatlan dicsőség mennyegzőjébe bejutottál, s Krisztusnak mindörökké szent himnuszt énekelsz.
[M]Ne vesd meg, szűz Hajadon, azoknak kérését, akik nálad keresnek menedéket, és téged énekelnek és magasztalnak mindörökké!
[/]
[OD9]
[T8]Bűnökben szenvedők orvosának s a gonosz lelkek elüzőjének és megsemmisítőjének adott téged az Isten, boldogságos! Azért boldognak hirdetünk téged.
E földet, az enyészet lakhelyét elhagytad, atyánk, az igazak földjén kaptál szállást, s velük örvendezel, és az isteni boldogságot élvezed.
Ünnepnap ez a mai, mely a szerzetesek egész nyáját lelki vigasságra gyűjti össze a boldog élet asztalához és az ott lévő ételek élvezetére.
[M]Aki benned vett lakást magának, Szeplőtelen, azért jötte világra, hogy az Ősszülőket gonoszul elcsábító gyilkost leterítse. így mindnyájunkat megmentett.
[/]
[EXA]
[T2]A világnak hitvány gyönyöreit elkerülted, * és testedet éhezéssel elsorvasztva, * megújítottad lelked erejét ó Szentéletű, * és mennyei dicsőséggel gyarapodtál ó dicsőséges. * Ezért ne szűnjél meg közbenjárni miérettünk, János atyánk.
[M][T2]Valósággal Isten Szülőjének vallunk Téged Nagyasszonyunk, * kik Általad megtartattunk; * mivel titokzatosan szülted az Istent, * ki a kereszt által lerontotta a halált, * és magához vonzotta a szentek gyülekezeteit. * Velük együtt magasztalunk Téged ó Hajadon.
[/]
[PRS]
[D][T1]Jertek munkálkodjunk a titokzatos szőlőskertben, * és termeljük a bűnbánat gyümölcseit, * nem evésben és ivásban fáradozva, * de imádságban és böjtölésben erényekre törekedve. * Kedvét lelvén ebben az Úr, * megadja a munka bérét, * amely által megváltja lelkünket a bűn adósságaitól, * az egyedülvaló Nagyirgalmú.
[//]
[Saint Mary of Egypt]
[OD1]
[T6]Szent asszony, aki Krisztus, a megközelíthetetlen világosság előtt állsz, árassz világosságot reám is, ki buzgósággal ünneplem a te fényes és szent emlékedet, és óvj meg engem az élet minden kísértésétől!
A körülhatárolhatatlan és örökkévaló Úr, ki megtestesülten Egyiptomban is tartózkodott, ki mindent ismer még létrejötte előtt, téged Egyiptomból feltündöklö csillagnak jelölt ki.
Isten parancsait először nem ismerted, tiszteletreméltó anya, és az Ő isteni képmását magadban beszennyezted, de aztán isteni gondviselés folytán újra megtisztultál, Isten segítségével végzett szent cselekedeteid révén pedig átistenültél, szentéletű anyánk!
[M]Istenem! Milyen nagy a te könyörületességed és milyen kimondhatatlan a te leereszkedésed! A hajdan bűnös nőt anyai közbenjárásra szentté, szeplőtelenné és angyalokhoz hasonlóvá tetted.
[/]
[OD3]
[T6]Helytelen cselekedeteiddel a kárhozat kapuja felé közeledtél, de aki hajdan istensége erejével összetörte az alvilág kapuit, megnyitotta számodra, ó Szent, a bűnbánat ajtaját, mert ő maga az élet kapuja.
Azt, aki előbb a bűn fegyvere volt, az isteni kereszt fegyvere előtti lebomlással minden sátáni fegyver és tákolmány legyőzőjévé tetted, Könyörületes!
Aki hajdan saját vérét ontotta a mindenség megváltására, könnyeid fürdőjével megtisztított téged, és gonosz cselekvésed lepráját meggyógyította: mert ő a mindenség létrehozója.
[M]Minden igét felülmúl az, ami veled történt, Szent Szűz, mert Istennek tetsző módon Isten Igéje vett lakást benned, ki puszta szóval is minden bűnösnek bocsánatot ad.
[/]
[KTH]
[T8]A test minden gerjedelmét megfékezted az aszkézis fáradalmaival, * s megmutattad lelked bátor gondolatát; * mert az Úrnak keresztjét meglátni vágyva * dicséretre méltó anyánk, * felfeszítetted magadat a világ számára, * s így még az angyalok életére is készséggel ösztönözted önmagadat, boldogságos. * Azért hűséggel tiszteljük emlékedet, Mária, * kérve vétkeinknek bőséges elengedését * a Te közbenjárásaid által.
[M][T8]A bűnök mocsarába merültem, * és nincs bennem már kitartás, * mert gonoszul elárasztott a vétkeim zápora. * Te azonban, ó Szűzanya, * ki az egyedül emberszerető Igét szülted, * tekints reám és szabadíts meg minden bűnömtől * és a lélekölő szenvedélyeimtől * és az ádáz ellenségnek minden bántalmától, * hogy örvendve énekeljem: * Járj közre a Fiadnál és Istennél, * hogy ajándékozza a vétkek bocsánatát azoknak, * akik hittel folyamodnak a Te oltalmadért, ó Tisztaságos.
[/]
[OD4]
[T6]Halandó emberi természetünk Alkotója, irgalom forrása, könyörületesség bősége, emberszerető! Te megkönyörültél a hozzád menekülő nőn, és megmentetted Őt a pusztító vadállattól!
A kereszt szemlélésére siettél, s ekkor isteni rendelkezésre a keresztre feszített Úr elárasztott a kereszt fénysugarával, te pedig keresztre feszítetted magadat a világnak, csodálatra méltó Mária!
A szentéletű anya korábban bűnös élvezeteivel sokak számára gonoszság forrása volt, de azután napként tündöklött fel, és a bűnösök számára útmutató lett.
[M]Az égi értelmet is felülmúlod, a mindenség Királyának szellemi ege, mert a természet törvényeitől eltérően a mindenség teremtöjét és törvényhozóját szülted meg, Tisztaságos!
[/]
[OD5]
[T6]Mózes dicsőségben részesült hajdan a Sinai hegyen, mert titokzatos látomásban hátulról megláthatta a dicsőséges Istent, s a nagy titkot leírhatta; Mária pedig később rátalált a mannát tartalmazó edényre, a szeplőtelen ikon előtt hódolva borult le, s buzgóságával angyali életre tett szert.
Aki a te templomodat korábban megszentségtelenítette, egyszerre a zsoltáros mintájára megszerette házad ékességét és dicsőséged lakhelyét. A te Szűz hajlékod szellemi közbenjárására tégy engem is, Krisztus, a mindent alkotó Lélek templomává!
Ki a test horgával, tekintetével, sokakat behálózott és rövid tartamú érzéki gyönyörökkel a démonok áldozatává tett, Isten kegyelmével a szent kereszt hálójába került, s Krisztus legédesebb lelki áldozata lett.
[M]Beavatást nyert a próféták kara a benned végbemenő szent titkokba, Szeplőtelen, és titokzatos jövendöléseiben sokféle alakban előre bemutatott téged. így a mannát tartó edény szeplőtelen képe elé borult le ez a Mária is, aki most a bűnösök kezese Isten előtt.
[/]
[OD6]
[T6]Örvendeznek, szent Mária, az angyali seregek, mert a te szent életedben az ő életük hasonmását látják, ezért dicsőítő éneket zengenek az Úrnak.
Rettegnek a sötét sátáni erők a te hatalmas erődtől, mert nő létedre, csodálatos módon egymagad megszégyenítetted őket.
Napként tündököltél, jó hírű Mária, s fénysugaraddal az egész sivatagot megvilágosítottad. Ragyogj be engem is világosságoddal!
[M]Szent Szűz! A te Fiad dicsőségének fényében tündöklő angyalok itt a földön békét és jóakaratot hirdettek mindnyájunknak, embereknek.
[/]
[KNT]
[T3]Aki egykor telve voltál sokféle paráznasággal, * a megtérés által immár Krisztus menyasszonya lettél, * az angyalok életére vágyva, * és a démonokat a keresztnek fegyverével eltaposva; * ezért a Királyság jegyesévé lettél, dicsőséges Mária.
[/]
[IKS]
Magasztaljuk most szent énekekkel Krisztus bárányát és leányát, a nevezetes Máriát, az egyiptomiak sarját, ki az egyiptomiak minden tévelygéséből megmenekült. Ő az Egyháznak drága hajtása, ki az emberi természet mértékét meghaladó módon önmegtagadást gyakorolt és imádkozott s azért életét és cselekedetét fclmagasztalta Krisztus, és az Isten országának menyaszonyává tett, ó dicsőséges Mária!
[/]
[OD7]
[T6]A pusztában járt a bölcs Zoszima, aki még az atyák között is kimagaslott, s méltóvá vált arra, hogy a szent asszonyt megláthassa. Ezért ezt zengte: Áldott vagy te, atyáinknak Istene!
Atyám, miért jöttél az erények gyakorlásától távol eső nőszemélyt látni? – kérdezi a szent asszony az öregtől, s ezt hangoztatja: Áldott vagy te, Urunk, atyáinknak Istene!
Elpusztítottad szenvedélyeid háborgását, ó boldog, és most a szenvedélytől való mentesség révébe megérkeztél. Ezért ezt hangoztatod: Áldott vagy te. Urunk, atyáinknak Istene!
[M]Kimondhatatlan módon fogantál és mégis szűz maradtál, Tisztaságos, és megszülted a világnak az Üdvözítő Krisztust, a mi Istenünket. Ezért téged mi, hívek, mindnyájcin énekekkel magasztalunk.
[/]
[OD8]
[T6]Szívek legmélyét vizsgáló Üdvözítő, ki már világrajövetelünk előtt előre ismersz mindnyájunkat, kiragadtad a nyomorúságos életből azt, aki bizalommal hozzád, a te emberszeretetedhez folyamodott és szüntelenül hangoztatta: Papok, áldjátok, s népek, magasztaljátok öt mindörökké!
Milyen szent javulás, mekkora átalakulás történt benned, ó Szent! Mekkora isteni buzgalommal gyűlölted a testi gyönyöröket! Ó milyen buzgó és isteni volt a hited, híres Mária! Ezért mi is híven dicsőítünk és magasztalunk téged mindörökké.
Kárpótlást nyertél fáradozásaidért, és viszonzást kaptál küzdelmeidért, melyekkel legyőzted a gyilkos ellenséget, Szent Mária. Most az angyalokkal énekelsz és szüntelenül hangoztatod a dicshimnuszt, Krisztust magasztalva mindörökké.
[M]Az örökkévalóság Ura jósága folytán teljesen újjáformált engem is a te bensődben, Tisztaságos, és közben nem veszítette el egyik természet tulajdonságait sem. Ezért téged, mint a mi üdvösségünk forrását, szent énekekkel magasztalunk mindörökké.
[/]
[OD9]
[T6]Könnyen elviselted a puszta megpróbáltatását, mert Krisztus segítségével edződött az erőd, és szent könnyeid áradatával elűzted a kísértő, szennyes gondolatokat, szent anyánk, önmegtagadók ékessége, szentek büszkesége!
Tündöklő fénysugarával sugároz be téged az egyetlen tisztaságos Szűz, ki Krisztust, a világosságot szülte. O félelmetessé tett téged az ellenség előtt és dicsőségessé mindnyájunk előtt, Szent Mária, önmegtagadók ékessége, jámboréletűek támoszlopa.
Bölcsen magad mögött hagytál minden földit, és a Szentlélek szent hajlékává lettél. Esedezzél a Megváltó Krisztushoz, hogy a világ szörnyű romlásától megszabadulhassunk mi is, kik híven megtartjuk szent emlékünnepedet!
[M]A természet törvényeit a természetet meghaladó módon kikerülve fogantad méhedbe azt az újszülött kisdedet a földön, aki a Törvényhozó és az Ősöreg, ó tisztaságos Leányzó, ki a mindenség Alkotójának szellemi ege vagy! Azért híven és buzgón boldognak hirdetünk téged!
[/]
[PRS]
[D][T1]Nem evés és ivás az Isten Országa, * de igazság és megtartóztatás, * megszentelődéssel együtt. * Azért nem is a gazdagok jutnak oda, * hanem akik a szegények kezeibe tették le a kincseiket. * Ezt tanítja Dávid próféta is, mondván: * Igaz az az ember, * aki egész nap irgalmaz, * és az Úrban gyönyörködik, * és világosságban járva soha meg nem botlik. * Mindezek a mi okulásunkra írattak, * hogy böjtölve jóságosán cselekedjünk, * és az Úr megadja nékünk a földiek helyett a mennyeieket.
[//]
[Palm Sunday]
[1ST]
[T4]Faágakkal eszmeileg, * és megtisztítván lelkünket, * amiként ama gyermekek, * hűségesen ünnepeljük Krisztust, * fennhangon kiáltva az Uralkodóhoz: * Áldott vagy, ó Üdvözítő, * aki jöttél a világba, * hogy megváltsad Ádámot a hajdani átoktól, * szellemileg új Ádámmá válva ó Jóságos, * amiképpen tetszett Néked. * Ó Ige, ki mindeneket a hasznunkra rendeztél el, * dicsőség Néked.
[M][T4]Amikor a negyednapos Lázárt * a sírból feltámasztottad Urunk, * mindenkit megtanítottál arra, * hogy pálmaágakkal és gallyakkal a kezében * így kiáltson Hozzád: * Áldott vagy, ó Eljövendő.
[/]
[2ST]
[T4]A barátod felett könnyet ejtesz titokzatosan ó Krisztus, * és fölkelted halottaiból a holtan fekvő Lázárt, * akiben is megmutattad emberszerető részvétedet; * megtudván pedig jöveteledet, Üdvözítő, * a kisdedek sokasága * kivonult ma pálmaágakat tartva kezében, * és hozsannát kiáltva Tehozzád. * Áldott vagy Te, mert eljöttél, * hogy üdvözítsd a világot.
[M][T4]Egybehangzó dicséretet zengjetek, ó népek és nemzetek * mert az angyalok Királya ma felült a szamárnak vemhére, * és azért jő, * hogy keresztjén eltiporja az ellenségeket mint Hatalmas. * Ezért a gyermekek pálmaágakat lengetve, * éneklik a dicséretet: * Dicsőség a bevonuló Győzedelmesnek! * Dicsőség Néked, ó Üdvözítő Krisztus! * Dicsőség Néked, egyedül áldott Istenünk!
[/]
[OD1]
[T4]Ártatlan gyermekek és csecsemők ajkáról készítetted elő szolgáid dicséretét, azért, mert legyőzted az ellenséget, a kereszt elszenvedésével helyrehoztad Ádám hajdani bukását, és a fa által feltámasztottad őt, ki győzelmi éneket énekel néked.
[M]A te dicsőítésedet zengi a szentek egyháza, Krisztus, ki a Sionon laksz. Uram, Izrael benned magasztalja örvendezve a Teremtőt, sőt még a hegyek, a kőszívű népek jelképei is ujjongtak színed előtt, győzelmi éneket énekelve néked.
[/]
[OD3]
[T4]A remegő alvilág a te parancsodra elbocsátotta rengeteg halottja közül a negyedik napja halott Lázárt, mert a feltámadás és az élet te vagy, Krisztus, akin szilárdan nyugszik az egyház, mely így kiált néked: Hozsanna, áldott vagy te, aki eljössz!
[M]Énekeljetek, népek, Istennek tetsző módon Sionon, s mondjatok imádságot Krisztusnak Jeruzsálemben, mert hatalommal teljes és dicső uralommal érkezik ő, akin szilárdan nyugszik az egyház, mely így kiált néked: Hozsanna, áldott vagy te, aki eljössz!
[/]
[OD4]
[T4]Hatalmas öröm fakadjon a kegyelemtől a hegyeken és minden halmon! Az erdő minden fája vigadozzon! Magasztaljátok Krisztust ti is, minden nemzet, s őt dicsőítve ezt énekeljétek: Dicsőség a te hatalmadnak, Uram!
Jön az örökkévalóság királya, az erőbe öltözött Úr! Az ő szépségének és dicsőségének ékességéhez semmi sem hasonlítható Sionban. Ezért mindnyájan hangoztassuk: Dicsőség a te hatalmadnak, Uram!
[M]Megjött az Úr, aki kimérte az eget, és tenyerén tartja a földet. Siont választotta lakhelyéül, és uralkodik a választott népen, amely hittel hangoztatja: Dicsőség a te hatalmadnak, Uram!
[/]
[OD5]
[T4]Isten, ki a magasságban a kerubok felett trónol, és letekint az alázatosakra, eljön hatalommal teljes dicsőségében, és a mindenség megtelik majd az ő szent dicséretével: Izrael békessége és a nemzetek üdvössége!
[M]Isten szent hegye, Sion, és te, Jeruzsálem, nézz körül, és lásd, hogyan gyülekeznek benned fiaid! Messziről jönnek, hogy imádják királyodat, aki Izrael békessége és a nemzetek üdvössége.
[/]
[OD6]
[T4]Fogadd, Izrael, Isten királyi uralmát, és aki sötétségben járt, hadd lásson végre nagy világosságot, hogy az isteni vérrel való meghintés által a nép újjászülessen!
[M]Rázd le magadról, Sion, feloldott bilincsedet, szállj ki a tudatlanság száraz verméből, hogy az isteni vérrel való meghintés által a nép újjászülessen!
[/]
[KNT]
[T6]Aki a mennyben trónuson, * a földön pedig a szamár vemhén hordoztatol, Krisztus Isten, * elfogadtad az angyalok dicséretét, * és a gyermekek magasztalását, * kik így kiáltottak Hozzád: * Áldott vagy Te, aki eljössz, hogy visszahívd Ádámot.
[/]
[IKS]
Miután az alvilágot megkötözted, ó Halhatatlan, és a halált megölted, s a világot feltámasztottad, pálmaágakkal ünnepeltek a gyermekek Téged, Krisztus, mint győzedelmest, így kiáltva ma Hozzád: Hozsanna Dávid Fiának! Mert - így szólnak - nem öletnek meg többé kisdedek Máriának Kisdedéért, de minden gyermekért és öregért, egyedül Te feszíttetel a keresztre. Nem fordul ellenünk többé a kard, mert a Te oldaladat átszúrta a lándzsa. Ezért örvendezve mondjuk: Áldott vagy Te, aki eljössz, hogy visszahívd Ádámot.
[/]
[OD7]
[T4]A nép térdre borulva a tanítványokkal együtt ujjongott, és pálmaágakat lengetve hangoztatta: Hozsanna neked, Dávid fia! Áldott vagy te, Urunk, atyáinknak dicsőített Istene!
Ártatlan gyermekek sokasága – köztük még a csecsemők is – Istenhez illő módon magasztal téged, Izraelnek és angyaloknak királya. Áldott vagy te, Urunk, atyáinknak dicsőített Istene!
[M]Pálmaágakkal éljenzett téged, Krisztus, a tömeg: Áldott aki jön, az örökkévalóság Királya! S ezt hangoztatta neked: Áldott vagy te, Urunk, atyáinknak dicsőített Istene!
[/]
[OD8]
[T4]Fiatal szamáron ülve, Sion, megjelenik benned a te királyod, Krisztus, hogy lerombolja a bálványimádás esztelen tévelygését, s feltartóztassa az összes nemzet gátlástalan ösztönáradatát, és megtanítsa az énekre: Áldjátok az Urat, az Úrnak minden művei!
Nagyon örülj, Sion! Krisztus, a te Istened elkezdte mindörökké tartó uralmát. Őróla írták, hogy szelíd és megszabadít. A mi igazságos szabadítónk jött el szamárháton, hogy letiporja az ellenség gőgös lovagságát, és mi ezt hangoztatjuk: Áldjátok az Urat, az Úrnak minden művei!
[M]Nincs már isteni szentélye az engedetlen, törvényszegő tanácsnak, mert Isten imádásának házát latrok barlangjává tette, a Megváltót szívéből kivetette, mi pedig ezt kiáltjuk nekik: Áldjátok az Urat, az Úrnak minden művei!
[/]
[OD9]
[T4]Pogányok, miért háborogtatok? Írástudók és papok, miért terveztetek haszontalan dolgokat, midőn arról beszélgettetek: Vajon ki az, akinek a gyermekek gallyakat és pálmaágakat lengetve zengik: Áldott, aki a mi üdvözítő Urunk nevében jő?
Ő az Isten, akihez senki nem hasonlítható. Minden igazság útját feltárta és megmutatta a szeretett Izraelnek, majd pedig az emberek közt élve nyilvánosan megjelent előttük: Áldott, aki a mi üdvözítő Urunk nevében jő!
[M]Miért akadályozzák ennyi botránykővel utunkat a lázadók? Lábaitok az Uralkodó vérének ontására törekszenek, de Ő mindenesetre föltámad, hogy üdvözítse mindazokat, akik hangoztatják: Áldott, aki a mi üdvözítő Urunk nevében jő!
[/]
[PRS]
[T4]A tömegek sokasága az útra terítette ruháit, Urunk, * mások pedig fák ágait vágták le s hordozták; * az elöl haladók és az őket követők ezt kiáltották: * Hozsanna Dávid Fiának! * Áldott vagy Te, aki eljöttél * s újból leszel eljövendő, az Úrnak nevében.
A tömegek sokasága az útra terítette ruháit, Urunk, * mások pedig fák ágait vágták le s hordozták; * az elöl haladók és az őket követők ezt kiáltották: * Hozsanna Dávid Fiának! * Áldott vagy Te, aki eljöttél * s újból leszel eljövendő, az Úrnak nevében.
Amikor a szent Városba készültél bemenni Urunk, * a népek a növények ágait lengették, * dicsőítve Téged, a mindenek Uralkodóját; * s látva Téged a szamárnak vemhén ülni * úgy tűnt nekik, hogy a Kerubokon pihensz; * és azért így kiáltottak Hozzád: * Hozsanna a magasságban! * Áldott vagy Te, aki eljöttél * s újból leszel eljövendő, az Úrnak nevében.
Amikor a szent Városba készültél bemenni Urunk, * a népek a növények ágait lengették, * dicsőítve Téged, a mindenek Uralkodóját; * s látva Téged a szamárnak vemhén ülni * úgy tűnt nekik, hogy a Kerubokon pihensz; * és azért így kiáltottak Hozzád: * Hozsanna a magasságban! * Áldott vagy Te, aki eljöttél * s újból leszel eljövendő, az Úrnak nevében.
Jertek nemzetek, jöjjetek népek, * és lássátok ma a Mennyeknek Királyát, * aki mint magas trónuson, * hitvány szamár vemhén vonul be Jeruzsálembe. * Ó zsidóknak hitetlen s parázna nemzedéke, * jöjj és lásd Azt, akit Ézsaiás miérettünk testben megjelenni látott, * hogyan jegyzi el magának az erényes Új Siont, * és elveti az elítélt gyülekezetét; * és mint romlatlan és feddhetetlen menyegzőre, * úgy gyűltek ünneplésére a romlatlan és ártatlan gyermekek, * kikkel együtt ünnepelve * énekeljük az angyali dicsérőéneket: * Hozsanna a magasságban Annak, * akié a nagy irgalom.
Az általános feltámadást * Önként vállalt szenvedésed előtt előre is megmutatva, * a mindenek meggyőzésére ó Krisztus Isten, * a négy napja halott Lázárt Bethániában feltámasztottad * a Te erős hatalmaddal, * a vakoknak pedig a látást ajándékoztad mint világosságot adó Üdvözítő; * és a szent Városba tanítványaiddal bevonultál, * a szamárnak vemhén ülve, * s így betöltve a próféták hirdetését * mintegy Kerubokon szállva; * s a héberek gyermekei pálmaágakkal és gallyakkal fogadtak Téged. * Azért mi is olajfa és pálmaágakat lengetve, * örvendezve így kiáltunk Hozzád: * Hozsanna a magasságban! * Áldott, aki az Úr nevében jő!
[D][T4]Hat nappal a Húsvét előtt jött Jézus Bethániába, * és Eléje járultak az Ő tanítványai, ezt mondva Neki: * Urunk, hol akarod, hogy elkészítsük Számodra a húsvéti ételt? * Ő pedig elküldte őket: * Menjetek a szemközti helységbe, * s találtok egy vizes korsót vivő embert; * kövessétek őt és ezt mondjátok a ház gazdájának: * A Mester üzeni: * nálad tartom a Húsvétot az Én tanítványaimmal.
[//]
[Thomas]
[//]
